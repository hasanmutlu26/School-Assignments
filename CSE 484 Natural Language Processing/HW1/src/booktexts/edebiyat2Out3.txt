Temaları ifade eden kavramlar soyuttur.
Çatışma: Romanlarda farklı düşüncelere, özelliklere sahip olmaktan veya hayat tarzından dolayı yaşanan anlaşmazlık durumlarına denir.
Örtük ileti: Bir yazarın metnin içine yerleştirdiği bilgilerden yola çıkarak okurun; çıkarımlarda bulunmasına denir.
Dil ve anlatım: Her romancı, eserini kendine özgü görüş, anlayış ve anlatış özelliğine göre oluşturur.
Anlatmaya bağlı eserlerde, özellikle de roman ve hikâyeler birinci veya üçüncü kişi ağzından anlatılır.
“Birinci kişili anlatım’da “ben, biz”; ‘üçüncü kişili anlatım’ da eserlerde “o, onlar” özneleri kullanılır.
Anlatıcı / Bakış Açıları Hâkim (İlahi, Tanrısal) bakış açısı: Anlatıcı; olayların içinde yer almaz, olaylara müdahale etmez.
Olaylara geniş bir açıdan bakar.
Anlatıcı her şeyi bilen konumundadır.
Kahraman bakış açısı: Anlatıcı, romanın kahramanlarından biridir.
Yazar, olayları kahramanın bakış açısından anlatır.
Anlatıcının bildikleri; kahramanın anlattıkları, gördükleri, duydukları ve bildikleri ile sınırlıdır.
Olaylar, birinci kişinin ağzından verilir.
Gözlemci bakış açısı: Anlatıcı, olayların içinde yer almaz.
Olayları yansız bir şekilde anlatır, gözlemci konumundadır.
Yazarın bildikleri, kahramanın bilgilerinden daha azdır.
Roman Türleri Romanlar konusuna göre “sosyal roman, tarihî roman, macera romanı, psikolojik roman, egzotik roman, bilimkurgu romanı…” olarak isimlendirilebilir.
Sosyal roman: Toplumsal sorunların işlendiği romanlardır.
Tarihî roman: Konularını tarihte yaşamış kahramanlarla, onları kuşatan gerçek veya hayalî kişilerin hayat ve maceralarından alan roman türüdür.
Macera (Serüven) romanı: Günlük yaşamda gerçekleşmesi çok zor olan şaşırtıcı, gizemli olayları sürükleyici bir anlatımla ele alan romanlardır.
Psikolojik roman: İnsanların ruhsal ve psikolojik durumlarını, olaylar karşısındaki tepkilerini ve davranış biçimlerini işleyen roman türüdür.
Dünya Edebiyatında Roman Roman Avrupa’da sözlü edebiyattaki destan türünün geçirdiği evrimleşmenin bir ürünü olarak ortaya çıkmıştır.
Miguel de Cervantes’in Don Kişot’u 16. yüzyılın sonlarına doğru yazılmıştır ve eser roman türünün ilk başarılı örneği kabul edilir.
Türk Edebiyatında Roman Türk edebiyatı bugünkü anlamda romanla Fransızcadan yapılan çeviriler sayesinde tanışmıştır.
Yusuf Kamil Paşa' nın Fransız edebiyatçı Fenelon’dan yaptığı Telemague (Telemak)” adlı eser, ilk çeviri romandır.
38 1.
ÜNİTE ROMAN Hikâye-Roman Farkı • Hikâye türü, romandan daha kısadır.
• Hikâyede temel öge olaydır.
Romanda ise temel öge karakterdir.
• Hikâyede tek olay bulunmasına karşılık romanda birbirine bağlı olaylar zinciri vardır.
• Hikâyede kahramanların tanıtımında ayrıntıya girilmez, kahramanlar her yönüyle tanıtılmaz.
Romandan farklı olarak hikâyede kişiler sadece olayla ilgili yönleriyle anlatılır.
Bu yüzden hikâyelerdeki kişiler bir karakter olarak karşımıza çıkmaz.
• Hikâyede, olayın geçtiği yer (çevre) sınırlıdır ve ayrıntılı olarak anlatılmaz.
• Romanlarda olaylar çok olduğu için olayların geçtiği çevre de geniştir.
• Hikâyeler kısa olduğu için anlatım yalın, anlaşılır ve özlüdür.
Romanlarda ise anlatım daha ağır ve sanatlıdır.
Romanda Anlatım Teknikleri 1.
Anlatma: Bu teknik, hâkim bakış açısı ile oluşturulur.
Yani anlatıcı kahramanlardan birisi değildir.
Anlatmaya bağlı metinlerde başvurulan temel anlatım tekniklerinin en eskisidir.
2.
Gösterme: Bu yöntemde roman kişilerinin iç dünyalarının verilmesi amaçlanır.
Gösterme yöntemi, sadece figürlerin psikolojik boyutlarını aktarmak, net bir anlatımla sunmak işlevini gerçekleştirir.
3.
Özetleme: Bu teknik, çok uzun süren bir zamanın kısa anlatımıdır.
Bu teknik, zaman atlaması ve genellemeler çevresinde oluşur.
Geriye dönüş: İlahi bakış açısıyla ya da kahra-manın bir diyalog aracılığıyla kendi geçmişini kendi bakış açısıyla aktarmasıdır.
İç çözümleme: Anlatıcı ve onun hâkim bakış açısıyla kurulur.
Bu teknikte anlatıcı, karakterin zihnine rahatça nüfuz eder.
Bilinç akışı: Bu teknikte karakterin aklından geçen düşünceler bütün karmaşıklığıyla ve herhangi bir sıra olmadan okuyucuya verilir.
Bir metne gönderme yaparak onu içerik ya da biçim düzeyinde taklit ederek yeni bir metne dönüştürmeye “metinler arasılık” denir.
Sanatçılar bu dönüştürmede pastiş (öykünme) ve parodi (yansılama) gibi teknikler kullanırlar.
Parodi (yansılama): Mizah oluşturmanın temel unsurlarından biri olan parodi; metinler arasılık yoluyla aktarılan metin yoluyla gülünç ve mizahi bir durum oluşturmayı sağlayan anlatım tekniğidir.
Pastiş (öykünme): Bu teknik bir yazarın dil ve anlatım özellikleri, sözleri taklit edilerek gerçekleşir.
İroni, söylenmek istenilen şeyin tersini söyleyerek eleştirmektir.
39 1.
ÜNİTE ROMAN ÖLÇME DEĞERLENDİRME 1.• Olaylar, bir ana olay etrafında gelişir.
• Kişi kadrosu geniştir.
• Kişiler ve olaylar ayrıntılarıyla ele alınır.
• Olmuş ya da olabilecek olayları anlatır.
• Olaylar geniş bir zamana yayılarak anlatılır.
Yukarıda özellikleri verilen edebî tür aşağıdakilerden hangisidir?
A) Hikâye B) Roman C) Masal D) Fabl 2.
I.
Olmuş ya da olabilecek olayların edebî olarak anlatıldığı metinlerdir.
II.
Yaratıcı yazılardır.
III.
Olay, kişiler ve zaman unsurlarından bazılarıdır.
IV.
Kişiler ayrıntılı olarak işlenir.
V.
Olaylar oldukça geniş yer tutar.
Yukarıda verilen özelliklerin hangisi ya da hangileri roman ve hikâyenin ortak özellikleri arasında yer almaz?
A) Yalnız IV B) II ve IV C) II ve V D) IV ve V 3.
Aşağıda verilen parçada boş bırakılan yerlere uygun kelimeleri yazınız.
a) Romanlarda konu birden çok ………………….. kapsar.
Roman konularının en önemli özelliği olmuş veya olabilir nitelikte olmasıdır.
Romanlarda konular, bir temel vakanın etrafında gelişen olaylarla anlatılır.
Olay örgüsü, romanın temel unsurlarından biridir.
Olayların ve karakterlerin zaman içindeki gelişmesi, romanın yapısının ana eksenini oluşturur.
Romanda plan, bu olay örgüsünün belli bir düzen içinde geliştirilip işlenmesidir.
b) Plan genellikle üç bölümden oluşur.
……………: Romanda kişilerin ve çevrenin okuyucuya tanıtıldığı, olayların başladığı ilk bölümdür.
40 1.
ÜNİTE ROMAN ………..…..: Olayların gittikçe yoğunlaştığı, belli çatışmaların gerçekleştiği, kahramanların belli engellerle karşılaştığı bölümdür.
Bu bölümde okuyucunun ilgisi, dikkati ve heyecanı doruk noktasına ulaşır.
Okuyucu, bir an önce çatışmaların sona ermesini ve engellerin aşılmasını bekler.
……..……..: Çatışmaların ve engellerin ortadan kalktığı, düğümün çözüldüğü, olayların sona erdiği bölümdür.
4.
Aşağıdaki cümlelerde boş bırakılan yerleri uygun kelimelerle doldurunuz.
a) “Şu alaturka musikiyi kaldıracaklar mı ne yapacaklar?
Yapsalar da ben de kurtulsam.
Hep ailenin tesiri.
Babam şark terbiyesi almış.
Ney çalar, akrabam öyle...
Fakat artık sinirime dokunuyor, bir kere şu musibetin biçimine bak, hele bu torbası?..
Yirmi gündür elime almıyorum, bugün mecbur oldum.
Bırakacağım musibeti… Allah razı olsun.” metninde ……………………………… bakış açısı kullanılmıştır.
b) “Dördüncü sınıftaydım.
Yaşım on iki kadar olmalı.
Fransızca muallimimiz Sör Aleksi, bir gün bize yazı vazifesi vermişti.
Hayattaki ilk hatıralarınızı yazmaya çalışın.
Bakalım neler bulacaksınız?
Sizin için güzel bir hayat temini olur, demişti.” metninde ……………………………… ve ………………………… anlatım biçimleri kullanılmıştır.
c) “Sıcak bir yaz günüydü.
Çocuk, kendisine ait bir gölcükte yüzüyordu.
Bu defa, maşin mağazanın bir toz bulutu kaldırarak geldiğini işte o zaman gördü.
Bu gölcüğü, ona, çayın sığ bir yerini taşlarla çevirerek dedesi yapmıştı.
Taşlarla çevrili bu gölcük olmasa belki şimdiye kadar çoktan ölmüş olurdu.
Ya da, ninesinin söylediği gibi, akıntıya kapılıp Isık Göl’e doğru sürüklenirken, balıklara ve öbür tatlı su hayvanlarına yem olur, yalnız kemikleri kalırdı.
Ve bir arayan soran da olmazdı.” metninde anlatım tekniklerinden ……...................…....... kullanılmıştır.
5.
Aşağıda anlatım teknikleriyle ilgili verilen yargılardan hangisi yanlıştır?
A) Anlatma tekniği; olayın hareketin, tavrın, durumun dil vasıtasıyla okuyucunun gözü önünde canlandırılmasıdır.
B) Özetleme, olayların ayrıntıdan arındırılarak ana hatlarıyla kısaca ifade edilmesidir.
C) Gösterme tekniği, anlatıcının birtakım olayları ve bu olaylar çevresindeki insanları, belli bir mekân ve zaman çerçevesinde okuyucuya nakletmesidir.
D) Metnin anlatım özelliğinde bir değişiklik olması için anlatıcının değişmesi gerekir.
41 1.
ÜNİTE ROMAN 6.
(I) Roman, gerçekleşmemişse bile gerçekleşebilir olayların insan, yer, zaman çerçevesi içinde anlatıldığı edebî metin türüdür.
(II) İlk romanımız, tercüme bir eser olan Yusuf Kamil Paşa’nın Fenelon’dan çevirdiği Telemak adlı eserdir.
(III) Millî Mücadele yıllarında; siyasi kavgalar, Türkçülük, yanlış batılılaşma, kuşaklar arası çatışma, geri kalmışlık, eğitimsizlik, cehalet, yoksulluk…temaları işlenmiştir.
(IV) Roman türü edebiyatımızda ilk defa Cumhuriyet Dönemi’nde denenmiştir.
Yukarıda numaralanmış cümlelerin hangisinde bir bilgi yanlışı vardır?
A) I. B) II.
C) III.
D) IV.
7.
Roman türünü çoğu yazar bir çeşit insanlık tarihi sayar.
Toplumu, hayatı bütünüyle kucaklayan, yalnızca tek bir birey üzerine kurulmuş romanlarda bile dönemin özelliklerini veren bazı ip uçları yakalamak olasıdır.
Roman, insanı çağı ve çevresi içinde anlatır.
Roman yazarı yaşamı gözleyerek konularını bulur, tasarlanmış olayları konu alan romanlarda bile yazarın gözlem gücü önemlidir.
Yazar, bu gözlemlerini felsefi, ahlaki, politik, dinî vb.
görüş ve düşüncelerle destekleyerek yazabilir.
Bu metinden romanla ilgili olarak aşağıdakilerin hangisi çıkarılamaz?
A) Romanlar yazıldıkları dönemin özelliklerini yansıtır.
B) Yazar içinde bulunduğu çevreden etkilenmez.
C) Yazar romanını yazarken gözlem gücünden yararlanır.
D) Yazar, romanda yaşama dair birçok görüş ve düşünceden yararlanabilir.
8.
Aşağıdaki cümlelerin hangisinde soru zamiri vardır?
A) Türkiye’ye ne zaman geldin?
B) Sen de bizimle gelebilir misin?
C) Bunu onlara kim söylemiş?
D) Bilmem bu kaçıncı bahar?
9.
Aşağıdakilerden hangisinde soru zamiri yüklem görevindedir?
A) Dün beni arayan sensin, değil mi?
B) Benim sınavımda en yüksek notu alan kimdi?
C) Neyi bildiğini anlayamadım.
D) Kimi bekliyorsunuz burada saatlerdir?
42 1.
ÜNİTE ROMAN 10.
Kişi zamirlerinden “kendi” kelimesi, söz içinde kişiyi vurgular ya da yapılan işin yapana döndüğünü gösterir.
Buna “dönüşlülük zamiri” denir.
“Kendi” zamiri aşağıdakilerden hangisinde bu iki göreviyle kullanılmıştır?
A) Ben kendim yapabilir miyim?
B) Siz kendiniz yazışın daha iyi.
C) Kendini işine o kadar kaptırmış ki.
D) Ben kendim, kendimi suçluyorum.
11.
Aşağıdakilerden hangisinde zamir kullanılmamıştır?
A) Röportaj türü onun sayesinde önem kazandı.
B) Yazdıklarının hepsini acımazca eleştirmiş.
C) Kitaplarını sevdiğim için onun imza gününe gittim.
D) O iyi yazarlara özgü mütevazılığı hep vardı.
12.
Aşağıdakilerden hangisinde zamir, cümleye “göre” anlamı katmıştır?
A) Dün seni yolda görmüşler.
B) Biz onun gibilerini çok gördük.
C) Bence bu işi fazla uzatmayın.
D) Sizi bizi tanımaz artık.
13.
Bizim okurumuz sadece roman okuyan bir okur değildir.
Onlar romanın yanı sıra öykü, deneme, makale şiir de okur.
Yabancı ülkelerdeki okur oranıyla kendi okurumuz arasındaki farkın azalmış olması sevindirici.
Bu parçada kelime durumunda kaç zamir kullanılmıştır?
A) 1 B) 2 C) 3 D) 4 14.
Aşağıdakilerden hangisi kitap tanıtırken verilecek bilgiler arasında değildir?
A) Kitabın adı ile yazarın adı ve soyadı B) Yayınevi, basım tarihi, kaçıncı baskı olduğu C) Yazar hakkında bilgi D) Kitap yazarının medeni durumu 43 1.
ÜNİTE ROMAN CEVAP ANAHTARI “Fatih-Harbiye” Metni Anlama ve Çözümleme Soruları Cevap Anahtarı 1.
Eserin baş kahramanı Neriman lise yıllarında tanıştığı ve yedi yıldır birlikte olduğu dostu Şinasi’den gittikçe uzaklaşması, bunun üzerine Şinasi’nin ve çevresindekilerin tanıdığı Neriman’dan farklı davranması, Doğu medeniyeti ve ona ait her şeyden nefret etmesi, buna karşılık Batı medeniyeti ve ona ait her şeye sevgi duyması, dolayısıyla da İstanbul’da Batı'nın etkilerini en çok üzerinde taşıyan Beyoğlu semtine karsı aşırı bir sevgi duyması, konservatuvarın Batı Müziği Bölümü ve Beyoğlu’ndan tanıştığı zengin aile çocuğu Macit ile arkadaş olması, Macit’in Neriman’ı zengin insanların katılacağı büyük bir baloya davet etmesi, balo kıyafeti almak için dayısına uğraması, Neriman’ın dayısının kızlarından dinlediği bir olayla yaptığı yanlışın farkına varması ve Şinasi ile evlenmesi.
2.
Romanda yanlış Batılılaşma, Doğu-Batı çatışması simgeler düzeyinde ayrıntılı bir şekilde ele alınmıştır.
3.
Romanda mekân unsuru, başkarakter Neriman’ın bakış açısından Doğu’yu simgeleyen Fatih ile Batı’yı simgeleyen Harbiye(Beyoğlu) semtlerinin karşılaştırılması şeklinde görülür.
Romanda mekân, özellikle romanın başkarakteri Neriman etrafında oluşturulur.
Bunun yanı sıra Fatih-Harbiye’de mekân; özellikle ana karakterlerin ruhsal durumlarını, duruşlarını, duygu ve düşüncelerini yansıtmada bir araç olarak görülür.
Şinasi ve Faiz Bey, Doğu’yu; Macit ise Batı’yı simgeler.
4.
Romanda olay zamanının yılı ile ilgili bir belirleme yoktur.
Darülelhan’ın 1917- 1927 yılları arasında Osmanlı Devleti’nin ilk resmî müzik okulu olduğu göz önüne alınacak olursa Fatih-Harbiye romanında olayların bu tarihler arasında gerçekleştiği düşünülebilir.
5.
“Öf...
Bu elimdeki ut da sinirime dokunuyor, kıracağım geliyor.
Şu alaturka musikiyi kaldıracaklar mı ne yapacaklar?
Yapsalar da ben de kurtulsam.
Hep ailenin tesiri.
Babam şark terbiyesi almış.
Ney çalar, akrabam öyle...
Fakat artık sinirime dokunuyor, bir kere şu musibetin biçimine bak, hele bu torbası?
Yirmi gündür elime almıyorum, bugün mecbur oldum.
Bırakacağım musibeti... Darülelhan’dan da çıkacağım, yahut alafranga kısmına gireceğim.” bölünde, Neriman’ın alaturka müzikten uzaklaştığı anlaşılmaktadır.
6.
Romanın teması, Doğu-Batı Çatışması; konusu, Neriman’ın kendi kültürüyle Batı kültürü arasındaki kayboluşu ve doğru yolu buluşudur.
7.
O Fatih meydanının önünden geçerken meydan kahvelerinde bir sürü işsiz güçsüz, softa makulesi adamlar oturuyorlar.
Biraz temizce giyindin mi insanın arkasından fena fena bakıyorlar, kim bilir neler söylemiyorlar, insan yolda bile rahat yürüyemiyor.
Sonra o dükkânların hâli nedir?
Adım başına aşçı ve kahve.
8.
Bir İstanbul kızı olduğu için Neriman’ın bu farklar karşısındaki hayreti azalmıştı fakat bir zamandan beri kendisinde yeni bir hayatın iştiyakı ve yeni bir medeniyetin şuuru 44 1.
ÜNİTE ROMAN uyanmaya başladığı için, bu farkların her birine ayrı ayrı dikkat etmekten hoşlanıyordu.
9.
(Kahraman Anlatıcı) Şu alaturka musikiyi kaldıracaklar mı ne yapacaklar?
Yapsalar da ben de kurtulsam.
Hep ailenin tesiri.
Babam şark terbiyesi almış.
Ney çalar, akrabam öyle...
Fakat artık sinirime dokunuyor, bir kere şu musibetin biçimine bak, hele bu torbası?..
Yirmi gündür elime almıyorum, bugün mecbur oldum.
Bırakacağım musibeti... Darülelhan’dan da çıkacağım, yahut alafranga kısmına gireceğim.
Zaten bizim kısmı lağvedeceklermiş.
Allah razı olsun.
Kendimden nefret ediyorum.
Oturduğum mahalle, oturduğum ev, konuştuğum adamlar çoğu sinirime dokunuyor.
10.
Metindeki kişiler ve bu kişilerin özellikleri şöyledir: Neriman: Batı medeniyeti tutkunu bir karakterdir.
Şinasi: Kendi medeniyetinden vazgeçmek istemeyen tiptir.
Faiz Bey: Kendi medeniyetinden vazgeçmek istemeyen bir tiptir.
Macit: Yeni yerleşen medeniyeti yaşayan, tiptir.
11.
Öğrenci yorumuna bırakılmıştır.
12.
B 13.
Neriman Beyoğlu’na çıktığı vakit, halis Türk mahallelerinde oturanların çoğu gibi, kendini büyük bir seyahat yapmış sanırdı.
1.
Ünite Ölçme ve Değerlendirme Cevapları 1.
B 2.
D 3. olay, serim, düğüm, çözüm 4. a) kahraman anlatcı b) öyküleyici ve betimleyici c) anlatma 5 6 7 8 9 10 11 12 13 14 A D B C B D D C C D 2.
ÜNİTE .
ÜNİTE .
ÜNİTE TİYATRO NELER ÖĞRENECEĞİZ?
Bu üniteyi tamamladığınızda; • Tiyatro ve tiyatro türlerini, • Temel tiyatro terimlerini, • Zarfları, • Kısa oyun yazmayı, • Kısa oyun sahnelemeyi öğreneceksiniz.
46 2.
ÜNİTE TİYATRO OKUMA 1.
Metin Hazırlık “Dürüstlük, bağlılık ve sevgi” kavramlarının size çağrıştırdıklarını söyleyiniz.
HURREM SULTAN (Kanuni’nin Macar Seferi’ni halk coşku ile kutlarken Hurrem; Rüstem ve Mihrimah’a bu seslerden korktuğunu söyler.
Kanuni’nin Gülbahar Sultan’dan olan oğlu Şehzade Mustafa, babası ve halk tarafından çok sevilmektedir.
Şehzade Mustafa, tahtın Kanuni’den sonraki sahibi olarak görülür.
Bu durum Hurrem Sultan’ı rahatsız eder çünkü Mustafa tahta çıkarsa çocukları Bayezit, Selim, Mihrimah, Cihangir ve damadı Rüstem öldürülecektir.
Rüstem’e gözdağı veren Hurrem, çocuklarını da yanına alarak Mustafa’ya karşı savaş açar.
Hurrem Sultan; damadı Rüstem Paşa, kızı Mihrimah ve oğlu Sarı Selim’le planlar hazırlar.
Amacı, Şehzade Mustafa’nın değil kendi öz evlatlarından birinin tahta çıkmasını sağlamaktır.
Hurrem Sultan bu amacını gerçekleştirmek için Şehzade Mustafa’yla ilgili dedikodular çıkarır.
Bu dedikodulara göre Şehzade Mustafa, tahtı ele geçirmek için babasına karşı isyana hazırlanmaktadır.
Şehzade Mustafa, söylenenlerin yalan olduğunu babasına anlatmak için Amasya’dan İstanbul’a gelir.
Ne var ki suçsuzluğunu kanıtlayamadan Kanuni’nin emriyle öldürülür.
Buna halkın tepkisi büyük olur.
Halk suçluların, dolayısıyla Rüstem’in kellesini ister.
Bu durumda Hurrem, tedbir almak zorunda kalır.
Rüstem’i asilerin üzerine gönderir.
Dışarıda çatışmalar sürerken Bayezit gelir.)
Aşağıdaki bölüm, oyunun üçüncü perdesinin beşinci bölümünün beşinci sahnesinden alınmıştır.
Öncekiler ve Bayezit.
BAYEZİT: (Bir fırtına gibi girer, kılıcından hâlâ kan damlamaktadır.
Gözleri yuvala- 47 2.
ÜNİTE TİYATRO rından fırlamıştır.)
Hani nerede?
Hünkâr babamız nerede?
Mustafa nerede?
Size sorarım.
Nerede?
(Hurrem’le, Rüstem’in önünde durur) Mustafa katledilmiş ha?
HURREM: (Telaşlı) Yaralısın oğlum, yaralısın aslanım.
BAYEZİT: Bunlar benim kanım değil, benim kanım içime akar.
(...) HURREM: Ne?..
Buna cesaret ettiler ha?
Aslanıma saldırmaya cesaret ettiler ha?
BAYEZİT: Ne onların gözü beni görürdü o kargaşada, ne de benim gözüm onları.
Doğru Bursa’dan gelirim valide.
Geceli gündüzlü at süreriz.
HURREM: Hünkâr dönüşünüze pek sevinecek.
BAYEZİT: (Parlayarak) Bana Mustafa’mdan, Mustafa’mdan haber verin; işittiklerimin yalan olduğunu söyleyin.
Mustafa gibi bir evlat katledilir mi?
Mustafa gibi bir yiğide kıyılır mı?
(Hurrem’le Rüstem başlarını eğer ve susarlar.
Bayezit dehşetle) Ah anlamalıydım, o gün anlamalıydım.
HURREM: (O’nu yatıştırmaya çalışır gibi) Bayezit’im oğlum!
BAYEZİT: (Taşkın) Bunu sen yaptın.
(İkisine birden) Bunu siz yaptınız.
Nasıl yaptınız?
Nasıl yapabildiniz?
HURREM: (Endişeli) Sus oğlum, duyanlar gerçek sanır sonra.
BAYEZİT: (Bağırarak) Yalan mı ya?
Sandınız ki onun ölümüyle her şey düzelir, hepimiz biraz daha aydınlığa kavuşuruz.
(Annesinin bileklerinden yakalayıp pencerenin önüne getirir) Bak valide!
Şu inen akşamı görüyor musun?
Şu karanlığı?
Karanlığı bekleyen şu korkunç adamları?
Âl-i-Osman’ın yazgısı böyle olmamalıydı.
Bizim yazgımız böyle olmamalıydı, babamızın yazgısı böyle olmamalıydı!..
HURREM: (Kendini toparlamaya çalışarak) Acınızı anlıyorum oğlum, Mustafa değerli bir çocuktu.
BAYEZİT: (Kahredici bir ıstırap içinde) O bizim ışığımızdı.
Sen söndürdün onu!
O bizim umudumuzdu sen yok ettin onu!
(Ruhunun bütün isyanını haykırarak) Şimdi ne olacak bilir misin ha?
Şimdi ne olacak?
Öz evlatların birbirine düşecek.
Birbirimizi yiyeceğiz.
Mustafa’nın adı hayatımızın güvencesiydi.
Şimdi kime güveneceğim ha?
Kime?
HURREM: (Oğlunu kucaklamak ister.)
Oğlum!..
BAYEZİT: (Şiddetle iter onu) Sana mı?
Haydi oradan.
Kan kokuyorsun.
Babamıza mı güveneceğim?
O Mustafa gibi yiğit, Mustafa gibi eşsiz bir evlada kıydı, gözleri beni mi görecek?
Yoksa Selim’e mi güveneyim istersin?
Şimdi ne olacak bilir misin, ya Selim beni gırtlaklayacak ya da ben onu.
(Hurrem hıçkırır.
Annesine acımıştır) Ne yaptın kadın, ne yaptın?
RÜSTEM: (Araya girmek zorunda kalmıştır.)
Çok heyecanlısınız şehzadem.
Görüp işittikleriniz büyük bir darbe oldu sizin için.
Biraz istirahat buyursanız.
(İnandırmaya çalışır gibi) Mustafa, hünkârımız efendimize karşı geldi.
48 2.
ÜNİTE TİYATRO BAYEZİT: (Öfkeyle döner.)
Yalan söylersin bre nabekâr, yalan!
Dünyayı bağışlasalardı ona yine de babasının sakalının tek teline değişmezdi.
Zincirlerin zapt edemeyeceği bir aslanken babasının bir sözüne bağlandı, buraya geldi.
Nereye gittiğini biliyordu...
Ölümden korkmazdı, alçaklıktan yılardı, sonunda alçaklar elinde kaldı yazık.
RÜSTEM: (Hurrem’e) Şehzade bizi kast eder sultanım.
BAYEZİT: (Ona doğru atılır) Yaaa!.
Yaa!
Yaa!.
Sizi kast ederim devletlü, size söylerim.
Her kim ki alınır, ona söylerim.
HURREM: (Rüstem’le Bayezit arasına girerek) Size daha önemli bir görev verilmiştir paşa, unutmayın.
RÜSTEM: (Baş eğer çıkar.)
(Bayezit, Şehzade Mustafa’nın öldürülmesini, “her neslin bir kez daha lanetle anacağı bir cinayet ve ihanet” olarak değerlendirmektedir.
Mustafa’nın ölümüne Şehzade Cihangir de çok üzülmüştür ve olayın duygusal etkisini üzerinden atamadığı için hastalanır.
Kanuni, yakalanan asinin konuşmasını dinler.
Bu kişi, Mustafa’nın en yakın arkadaşı Şair Yahya’dır.
Şair Yahya, Mustafa’yı savunmakta Kanuni’nin hata yaptığını söylemektedir.
Yahya’yı öldürtmeyen Kanuni yalnız kalmak ve düşünmek istemektedir.
Öte yanda Kanuni’nin bu durumundan endişelenen Hurrem, Rüstem’e korktuğunu söyler.
Rüstem de aynı duygular içindedir.)
Orhan ASENA, Toplu Oyunları 2 Metinde Geçen Kelime ve Kelime Grupları Âli Osman: Yüce Osmanlı.
devletlü: Padişah, vezir gibi kullanılan unvan.
nâbekâr: Yararsız, işe yaramaz.
yazgı: Bütün olmakta ve olacak olanları önceden ve değişmeyecek biçimde düzenlediğine inanılan doğaüstü güç, alın yazısı, kader, mukadderat.
Bilgi Kutusu  Tiyatro İnsan yaşamını sahnede seyirciler önünde canlandırma sanatıdır.
Tiyatro kelimesi aynı zamanda tiyatroda oynanmak için yazılan eser, tiyatro eserinin oynandığı yapı veya yer anlamlarında da kullanılmaktadır.
Tiyatro metni sahnede seyirci önünde oynanmak için yazılır.
Olaylar yazarın ağzından anlatılmaz, oyuncular tarafından izleyiciler önünde canlandırılacak şekilde yazılır.
Modern tiyatronun başlangıcı Eski Yunan’da Bağ Bozumu Tanrısı Dionysos (Diya- 49 2.
ÜNİTE TİYATRO nizos) adına yapılan dinsel törenlere dayanmaktadır.
Bu törenlerde keçi postu giymiş insanlar koro hâlinde şarkılar, şiirler söyler; dans ederlerdi.
Bu törenlerde bazı kimselerin yaptıkları oyunlar, giderek belirli biçimsel kalıplara göre yazılmaya ve şiirsel bir nitelik kazanmaya başladı.
Zaman içinde koro şarkılarına, konuşan kişilerin de eklenmesiyle bu oyunlar dinsel törenin bir parçası olmaktan uzaklaşarak sanat gösterisine dönüşmüştür.
Ülkemizde Batılı anlamda sahne tiyatrosu Tanzimat Dönemi’nde (1860-1896) görülmeye başlanmıştır.
İlk oyunlar önce çeviri daha sonra adapte ve telif eserlerdir.
Şinasi, Batılı anlamda ilk tiyatro eseri olan “Şair Evlenmesi”ni yazmıştır.
Tanzimat Dönemi’nde Şinasi’nin yanı sıra Ahmet Vefik Paşa, Namık Kemal, Âli Bey, Teodor Kasap, Abdülhak Hâmit Tarhan ve Recaizade Mahmut Ekrem tiyatro türünde eser veren sanatçılarımızdan bazılarıdır.
II.
Meşrutiyet Dönemi’nde de tiyatro çalışmaları sürmüş ancak başarılı eserler Cumhuriyet Dönemi’nde verilmiştir.
Müsahipzâde Celâl, Vedat Nedim Tör, Reşat Nuri Güntekin, Faruk Nafiz Çamlıbel, Haldun Taner, Turgut Özakman, Güngör Dilmen, Oktay Rifat, Cevat Fehmi Başkut, Necip Fazıl Kısakürek ve Nazım Hikmet bu dönemde tiyatro eseri veren yazarlarımızdan bazılarıdır.
Trajedi: Seyircide acıma ve korku duyguları uyandırarak ruhu tutkulardan temizlemek amacıyla yazılan ve kendine özgü katı kuralları olan tiyatro türüdür.
Klasik trajedinin genel özellikleri şunlardır: • Kahramanları soylu kişilerdir.
• Erdeme ve ahlaka değer verilir.
• Konular tarihten ve mitolojiden alınır.
• Vurma, yaralama ve öldürme gibi olaylar sahnede seyircilerin gözleri önünde sergilenmez; olaylar seyirciye hissettirilir.
• Yüksek ve ağırbaşlı bir dille yazılır, kaba sözlere yer verilmez.
• Beş bölümden oluşur.
• Manzum olarak yazılır.
• Üç birlik kuralına uyulur.
Üç birlik kuralı; eserin bir ana olay çevresinde, aynı yerde ve yirmi dört saat içinde geçmesidir.
• Eser bir bütün olarak aralıksız oynanır.
Metni Anlama ve Çözümleme 1.
Okuduğunuz parçanın dramatik (olay) örgüsünü aşağıya yazınız.
………………………………………………………………………………………… ………………………………………………………………………………………… ………………………………………………………………………………………… 50 2.
ÜNİTE TİYATRO ………………………………………………………………………………………… ………………………………………………………………………………………… ………………………………………………………………………………………… …………………………………………………………………………………………… 2.
Metinden hareketle Bayezit, Hurrem, Rüstem’in kişilik özelliklerini belirleyiniz.
3.
Okuduğunuz metinde ayraç içinde verilen açıklamaların işlevini yazınız.
………………………………………………………………………………………… ……………………………………………........................................................................... ………………………………………………....................................................................... 4.
Kahramanlarının soylu kişiler olması, tarihî bir konuyu işlemesi, vurma, yaralama ve öldürme gibi olayların sahnede seyircilerin gözleri önünde verilmemesi gibi özellikler bu metnin trajedi olduğunu göstermektedir.
Bu özellikleri metinden bulunuz.
5.
Okuduğunuz metindeki zaman ve mekanın özelliklerini belirleyiniz.
Biyografi  Orhan Asena (1922-2001) Oyunlarında konuları ve kahramanları genellikle tarihî olaylardan ve şahsiyetlerden seçerek onlara çağdaş yorumlar getirmeye çalışmıştır.
İnsanı çevresi ve içinde bulunduğu şartlarla ele alır.
Fertten çıkıp topluma ulaşmaya çalışan bir çizgiyi sürdürür.