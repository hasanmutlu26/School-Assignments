Özel mektuplarla ilgili verilen bilgilerden hangisi yanlıştır?
A) Tarih ve imza atılır.
B) İletişim kurmak amacıyla yazılır.
C) Hitap, yazılan kişiye göre değişir.
D) Firmalara yazılan mektuplar bu gruba girer.
5.
Aşağıdakilerden hangisi özel mektupların en temel anlatım özelliğidir?
A) Ciddi bir dil kullanılması B) Nesnelliğin öne çıkması C) Yapmacık bir tavırla kaleme alınması D) Samimi bir havada yazılması 6.
Aşağıdakilerden hangisi mektubun plan ögelerinden değildir?
A) Dil B) İmza C) Adres D) Tarih 7.
Aşağıdakilerden hangisi mektubun dil ve anlatımını etkilemez?
A) Mektubun konusu B) Mektup planı C) Mektubun yazılış amacı D) Gönderici ile alıcı arasındaki ilişki 8.
Geniş halk kitlelerini ilgilendiren bir konunun, bir başkan yönetiminde, dinleyiciler önünde konuyla ilgili farklı düşüncelere sahip uzmanları tarafından tartışıldığı konuşmalara .......................… denir.
Yukarıdaki cümlede boş bırakılan yere aşağıdakilerden hangisi getirilmelidir?
A) Açık oturum B)Söylev C) Sempozyum D) Sunum 120 4.
ÜNİTE MEKTUP / E POSTA 9.
Sevgili Kardeşim Orhan, Belki bu mektubum oraya vardığı zaman, sen bir çocuk hastanesine kavuşmuş olacaksın.
Böylece huzurunun bir bölüğü gerçekleşmiş olacak.
Bütün sıkıntılarım sanatçı-hekim ikiliğinden doğuyor.
Şimdi Ankara’da tiyatrolar perdelerini açıyor.
Gözüm o kadar alışmış ki, Orhan Asena adı altında bir oyun arıyorum, bulvarları dolduran afişlerde.
Bu yıl, yerli oyun bakımından tiyatrolar oldukça dolgun.
Geçen yılın en güzel başarısı Haldun Taner’in “Keşanlı Ali Destanı” oldu.
Bu Türk oyun biçiminden yararlanan -toplumsal yergiyi- temel alan ve Türk opereti geleneğine dayalı güzel bir oyundu.
Gılgamış sergisi üzerine yazdıklarını okudum.
Yukarıda verilen parça mektup türlerinden hangisine girmektedir?
A) Resmî mektup B) E-posta C) Özel mektup D) İş mektubu 10.
Aşağıdakilerden hangisinde bir bilgi yanlışı yapılmıştır?
A) Dilekçede isim ve imza sağ alt köşeye yazılır.
B) Dilekçede adres sol alt köşeye yazılır.
C) Edebî mektuplar, özel mektup olarak kabul edilir.
D) Dilekçelere cevap verme zorunluluğu yoktur.
11.
Açık oturum, geniş halk kitlelerini ilgilendiren bir konunun, uzmanlarınca bir başkan I yönetiminde dinleyici grubu önünde tartışıldığı konuşmadır.
Konuşmacı sayısının üç veya beş kişi olarak belirlendiği bu konuşmalarda başkan önce konuyu açıklar, II III konuşmacıları tanıtır sonra da onlara sırayla söz verir.
Tartışma boyunca kendi görüşleriyle konuşmacıları yönlendirmek, süreyi dengeli biçimde ayarlamak başkanın  IV görevleri arasındadır.
Bu parçada numaralanmış bölümlerin hangisinde bir bilgi yanlışı yapılmıştır?
A) I B) II C) III D) IV 121 4.
ÜNİTE MEKTUP / E POSTA CEVAP ANAHTARI 1.
Metin “Güzin Dino’nun Mektubu” Metni Anlama ve Çözümleme Soruları Cevap Anahtarı 1.
Özel mektup olduğundan kişisel bir konu ele alınmıştır.
Amaç haber alma ve bilgi vermedir.
2.
Giriş bölümünde, Güzin Dino kocasının kendisi olmadan da idare edebildiği üzerinde durmuş.
Gelişme bölümünde; zorlu geçen kıştan sonra mevsim değişikliğiyle yaşananlar, doğadaki değişimler anlatılmış.
Sonuç bölümünde; havadislerden bahsedip okulun çalışma takvimini belirtmiştir.
3.
Karı koca arasında yazılmış özel mektup olduğundan dil oldukça doğal ve samimidir.
Cümle kuruluşları açısından da aynı durum söz konusudur.
4.
Benzer yönleri; her iki mektupta bir alıcı vardır.
Tarih, alıcı adının yer alması da benzerdir.
Ayrı yönleri ise biri özel mektup biri iş mektubu olduğu için dil ve anlatım açısından farklıdır.
Yine özel kurumların arasında veya kişilerle kurumlar arasında yapılan mektup yazışması olduğundan ticari bir konuda bir dileği bildirmek için yazılan bir mektuptur.
Bu mektupta anlatım kısa ve özdür.
Açık, anlaşılır ve kesin ifade kullanılmıştır.
İş mektubu olduğu için daktilo ya da bilgisayarla yazılmıştır.
5.
Öğrenci yorumuna bırakılmıştır.
2.
Metin “Mustafa Özçelik’in Mektubu” Metni Anlama ve Çözümleme Soruları Cevap Anahtarı 1.
Mavera dergisi yazı işleri müdürü Mustafa Özçelik, Cahit Zarifoğlu’na gönderdiği bu mektubun girişinde,1.
Paragrafta onun şiirlerini yayınlayacakları bilgisini vermektedir.
Gelişme bölümü ise 2, 3, 4 paragraflardan oluşmakta ve şiirlere eleştirel bakışı anlatmakta.
Sonuç bölümü 5. paragrafta ise eleştirileri dikkate almasının isabetli olacağı belirtilmiştir.
2.
Edebî mektup olduğu için şiirle ilgili bir mektuptur.
Felsefi mektup, düşünsel mektup gibi isimler alan bu tür özel mektuplar, kişiden kişiye gönderilmeleri ve özel mektupların biçimsel özellikleri taşımaları yönüyle diğer özel mektuplarla benzerlik gösterir.
Aralarındaki temel fark, bu mektuplarda kişisel konuların yanında düşünsel ve edebî konuların da ele alınabilmesidir.
3.
Edebî mektuplar, kişiden kişiye gönderilmeleri ve özel mektupların biçimsel özellikleri taşımaları yönüyle diğer özel mektuplarla benzerlik gösterir.
Aralarındaki fark, bu mektuplarda kişisel konuların yanında düşünsel ve edebî konuların da ele alınabilmesidir.
Konu düşünsel içerikli olunca, anlatım da ister istemez bundan etkilenmekte ve diğer özel mektuplarda görülen içten anlatım bu mektuplarda yer almamaktadır.
Bu anlamda edebî mektuplar, edebiyatçıların uzmanı oldukları alanlardaki ciddi konuşmalarla; diğer özel mektuplar ise dost, arkadaş ve akrabaların samimi konuşmalarıyla birbirinden ayrılır.
4.
Şiirle ilgili yapılan eleştiriler şiir bilgisi hakkında bilgi sahibi olmamızı sağladığından 122 4.
ÜNİTE MEKTUP / E POSTA bu yönüyle bir edebî değeri vardır.
5.
Evet edinebiliriz.
O dönemde de sanat dergilerinde günümüzde olduğu gibi şiirlerin nasıl ve hangi ölçütlere göre olduğu hakkında fikir edinebiliyoruz.
3.
Metin “E-Posta” Metni Anlama ve Çözümleme Soruları Cevap Anahtarı 1.
Gönderen, Alıcı Konu , Tarih ileti gövdesi bölümleri vardır.
2.
Tiyatro şenliğine katılımın artırılması ile ilgilidir.
Önceki yıllarda oyun çalışan kişilerin, okulunda tiyatro çalışanlara konuyu iletmeleri belirtilmiştir.
3.
Tiyatro eğitmeni Ali Özgür tarafından gönderilmiştir.
Değişir çünkübir kuruma gönderiliyorsa kullanılan dile dikkat etmek gerekir.
4.
Öğrenci yorumuna bırakılmıştır.
5.
Ek, yazıya ek olarak yollanan dosyaların konduğu bölümdür.
6.
Her iki türde de gönderici, alıcı ve bir de konu vardır.
Ancak e-postalar, genel ağ üzerinden gönderilen dijital mektuplardır.
E-posta adresi bilgiedinme@meb.gov.tr örneğinde olduğu gibi kişi/kurum kullanıcı kodu ve kullandığı sistemin adresinden oluşur.
Oysa mektuplarda böyle bir durum söz konusu değildir.
7.
Öğrenci yorumuna bırakılmıştır.
8.
Öğrenci yorumuna bırakılmıştır.
1.
Uygulama Cevap: B 2.
Uygulama Cevap: D 3.
Dilek-şart kipi , fiile “-sa/-se” eki getirilerek yapılır.
Bir fiilin gerçekleşmesi koşulunu bildirir.
“Ne zaman seni düşünsem / Bir ceylan su içmeye iner” buna göre aşağıda verilen tabloya dilek –şart kipindeki fiilin olumlu ve olumsuz biçimini çekimleyiniz.
Olumlu Olumsuz düşünsem düşünsen düşünse düşünsek düşünseniz düşünseler düşünmesem düşünmesen düşünmese düşünmesek düşünmeseniz düşünmeseler 4.
Ünite Sonu Ölçme ve Değerlendirme 1 2 3 4 5 6 7 8 9 10 11 D B D D D A B A C D D 5.
ÜNİTE GÜNLÜK / BLOG NELER ÖĞRENECEĞİZ?
Bu üniteyi tamamladığınızda; • Türk edebiyatında günlük / blog • Günlük ve blog örneklerini inceleme • Günlük ve blog türlerinin genel özellikleri • Yapısına göre fiiller (eylemler) • Günlük yazma • Sözlü iletişim • Günlüklerden / bloglardan bir metni paylaşma 124 5.
ÜNİTE GÜNLÜK / BLOG OKUMA 1.
Metin Hazırlık Günlük örnekleri okuyunuz.
Bu eserlerin hangi amaçla yazıldıklarını düşününüz.
Pazartesi, 17 Ağustos Çanakkale’ye, 10 Ağustos törenine gitmiştim, birkaç gün de İstanbul’da kaldım, bugün döndüm Ankara’ya.
Yolda da, İstanbul’da da günceme bir şey yazamadım, olmuyor, insan arkadaşlarıyla yeni tanıdıklarla konuşuyor, yazıyı sonraya, ertesi güne bırakıyor.
Biliyorum herkes için öyle olmadığını, nice yazarlar var, alıştırmışlar kendilerini, trende sarsıla sarsıla giderken bile yazabiliyorlar.
İmreniyorum onlara, ama ben yapamıyorum.
Ben yazı yazabilmek, çalışabilmek için, “yerleşmiş” olmalıyım, yerimde olmalıyım.
Çantama kitap doldurmuştum, onların da birini açıp okuyamadım.
Severim yolculuğu, gördüğüm yerler güzel olsun, olmasın.
Zaten güzel yer hangisidir, hangisi güzel değildir, anlayamıyorum.
Tabiat güzelliği işlemiyor bana, bunun için de tabiatta ne varsa, deniz, dağ, bozkır, orman, çırılçıplak uzanıp giden toprak, hepsini seviyorum.
Güzellik aramadan, salt tabiat olduğu için, var olduğu için seviyorum.
Şaşıyorum insanların şuraya güzel, buraya güzel değil demelerine.
Tabiatta gördüklerini böyle ayırdıkları için sanatın da güzel ile çirkini ayırmasını istemişler.
Şu konu güzeldir, işleyebilirsiniz, bu konu güzel değildir, el değdirmeyeceksiniz!...
Yapmacıklı, biçimsiz, tatsız edebiyat işte böyle türemiş.
Oysaki güzellik, sanatın güzelliği, şairin, yazarın deyişinde, ressamın yapısında, kısacası şu “üslup” denilen şeyler[de]dir.
Sanat adamının kişiliğini göstermesindedir.
Kötü edebiyat, kötü sanat, üsluptan başka bir şeyi önemsemekten doğmuştur, hep ondan doğmuştur.
Nurullah Ataç, Günce 125 5.
ÜNİTE GÜNLÜK / BLOG Metinde Geçen Kelime ve Kelime Grupları Anlamını bilmediğiniz kelime ve kelime gruplarının anlamlarını metnin bağlamından hareketle tahmin ediniz.
Anlamını tahmin edemediğiniz kelimeleri sözlükten yararlanarak bulunuz.
Bilgi Kutusu Günlük Türünün Özellikleri Kişisel hayatı konu alan bilgilendirici metinlerden biri olan günlükler; birinci kişi ağzından yazılan, kısa ve öznel yazılardır.
Yazarının kişiliğini, görüşlerini ve iç dünyasını yansıtan günlükler yazıldığı andaki duygu ve düşünceleri değişikliğe uğramadan günümüze taşıdıkları için başka yazı türlerine göre daha içten ve inandırıcıdır.
Günlükler, yazarının yaşamına, yaşadığı döneme ayna tutar.
Günlüklerde konuşma diline yakın bir dil kullanılır.
“Öyküleyici” anlatım biçimi ve “iç konuşma” tekniğinden yararlanılır.
Bu tür yazılarda gözlemin önemli bir yeri vardır.
Günlükler içe dönük ve dışa dönük olmak üzere ikiye ayrılır.
İçe dönük günlük: Kişilerin duygularını anlattığı günlüklerdir.
Bu tür günlüklere özel günlük ya da ruhbilimsel günlük de denir.
Yazar kendi iç dünyasından bahseder ve bir bakıma kendi kendisiyle konuşur gibi yazar.
Okuduğu bir kitaptan, bir dostundan ya da arkadaşından bile söz ederken sürekli olarak kendini öne çıkarır.
Dışa dönük günlük: Dış dünyadaki olayların anlatıldığı günlüklerdir.
Yazar; içinde yaşadığı dünyayı, o dünyadaki insanları ve olayları, kendi gözüyle anlatır.
Bu tür günlükler yazıldığı dönemi yansıttığı için birer belge değeri taşır.
Kimi roman ve öykülerde “günlük”, bir anlatım biçimi olarak kullanılabilir.
Örneğin; Çalıkuşu romanı günlük türünde yazılmış bir romandır.
Reşat Nuri Güntekin bu eserinde Feride adlı bir genç kızın hayatla olan mücadelesini anlatır.
Bu tekniği kullanan bir başka yazar da Yakup Kadri Karaosmanoğlu’dur.
Yazar “Yaban” romanında I.
Dünya Savaşı’nın bitimiyle birlikte Sakarya Savaşı’nın sonuna kadar olan sürede bir Anadolu köyünde köylüleri, köyün durumunu ve Millî Mücadele’ye ilişkin tavırlarını anlatır.
Bir başka eser de Peride Celâl’in “Evli Bir Kadının Günlüğü” adlı eseridir.
Yazar; 1970’lerdeki evli kadınların evliliğe ve kendi konumlarına bakışına ışık tutar.
Ayrıca o gün ile günümüz arasındaki dramatik farkı ortaya koyar.
Nazım Hikmet’in Piraye’ye Mektuplar, bu tekniği kullanan bir başka eserdir.
Türk Edebiyatında Günlük Günlük yerine “günce, jurnal, ruzname, muhtıra, hatıra defteri” de kullanılır.
Bazı olayların günlük biçiminde anlatıldığı seyahatnameler, sefaretnameler ve ruznameler bu türün ilk örnekleri sayılabilir.
Batı edebiyatındaki biçim ve içeriğiyle Türk edebiyatında yer alması Tanzimat Dönemi’ndedir.
Ancak Cumhuriyet Dönemi’ne kadar bir tür olarak 126 5.
ÜNİTE GÜNLÜK / BLOG pek fazla gelişme gösterememiştir.
Cumhuriyetin ilk yıllarında Ömer Seyfettin, Ruşen Eşref Ünaydın, Falih Rıfkı Atay gibi yazarların günlüklerinden alınmış bazı bölümler çeşitli gazete ve kitaplarda yayımlanmışsa da bu dönemde tümüyle günlük metinlerinden oluşan eserler yayımlanmamıştır.
“Günlük” terimini ilk defa kullanan Falih Rıfkı Atay olmuştur.
Türk edebiyatında günlük türü, 1950 yılında Nurullah Ataç’ın bir gazetede günlük türündeki yazıları ile gelişmiş ve yaygınlaşmıştır.
Türk edebiyatındaki önemli günlükler ve yazarlarından bazıları şunlardır: Direktör Ali Bey: Seyahat jurnali Nurullah Ataç: Günce, Uçuş Günlüğü, Gazi Günlüğü, Avusturya Günlüğü Salah Birsel: Günlük, Kuşları Örtünmek, Nezleli Karga, Bay sessizlik, Aynalar Günlüğü Oğuz Atay: Günlük Cemal Süreya: Günler Oktay Akbal: Yeryüzü Korkusu, Geçmişin Kuşları, Anılarda Görmek Falih Rıfkı Atay: Yolculuk Defteri Tomris Uyar: Gündökümü, Sesler, Yüzler, Sokaklar, Günlerin Tortusu Cemil Meriç: Jurnal Muzaffer Buyrukçu: Arkası Yarın Metni Anlama ve Çözümleme 1.
Nurullah Ataç, hangi olay üzerine bu günlüğü yazmıştır?
Günlüğün yazılma tarihi ile sözü edilen olayın yaşanma zamanı arasında bir zaman fark olup olmadığını türün özelliklerine göre belirleyiniz?
2.
Okuduğunuz günlüğün konusunu belirleyiniz.
Yazar ele aldığı konuyu önceden tasarlamış mı yoksa konuyla ilgili o an aklına gelen düşünceleri mi ifade etmiştir?
3.
Sizce yazar bu metni, belli bir okur kitlesi tarafından okunsun diye mi yoksa kendisi için mi yazmıştır?
Ulaştığınız sonuca göre günlüklerin yazılış amacını aşağıda boş bırakılan yere yazınız.
………………………………………………………………………………………… ………………………………………………………………………………………… …………………………………………………………………………………………... 4.
Aşağıda verilen yargılardan hangisi “Günce” metninin ana düşüncesidir?
A) Bazı yazarlar, kendilerini, her yerde yazmaya alıştırmışlardır.
B) Sanatçılar ele alacakları konunun güzel olmasına dikkat etmelidir.
C) Bir sanat eserinin güzelliği, sanatçının üslubu ile ortaya çıkar.
D) İnsanlar tabiattaki varlıkları güzel veya çirkin olarak ayırır.
127 5.
ÜNİTE GÜNLÜK / BLOG 5.
Metinden yazarın kişiliğini, görüşlerini ve ruhsal yapısını vb.
yansıtan, öznel bir yargı taşıyan cümleleri belirleyiniz.
Buna göre günlüklerin tartışmaya ve yoruma açık, kişisel düşüncelere ağırlık veren metinler olduğu söylenebilir mi?
6.
İncelediğiniz metinden hareketle günlüklerin dil ve anlatım özelliklerini belirleyiniz.
7.
Metnin anlatıcısı kimdir?
Yazar ile anlatıcı aynı kişi midir?
8.
Nurullah Ataç’tan alınan metin aşağıdaki günlük türlerinden hangisine örnek gösterilebilir?
İşaretleyiniz.
İçe dönük günlük Dışa dönük günlük 9.
Okuduğunuz metinden hareketle günlüklerde doğası gereği hangi anlatım biçimi ve tekniği kullanılır?
10.
Günlükler yazarlarının yaşamlarına, yazıldıkları dönemlere ayna tutar.
İncelediğiniz bu günlüğün yazıldığı döneme ve yazarına dair neler öğrendiğinizi aşağıda boş bırakılan yere yazınız.
…………………………………………………………………………………………… …………………………………………………………………………………………… …………………………………………………………………………………………… …………………………………………………………………………………………… …………………………………………………………………………………………… …………………………………………………………………………………………… 11.
Aşağıdakilerden hangisinde virgül farklı bir işlevde kullanılmıştır?
A) Birkaç gün de İstanbul’da kaldım, bugün döndüm Ankara’ya.
B) Çantama kitap doldurmuştum, onların da birini açıp okuyamadım.
C) Yapmacıklı, biçimsiz, tatsız edebiyat işte böyle türemiş.
D) Severim yolculuğu, gördüğüm yerler güzel olsun olmasın.
12.
Aşağıdakilerin hangisinde virgülün kullanımıyla ilgili yanlışlık yapılmıştır?
A) İmreniyorum onlara, ama ben yapamıyorum.
B) Çanakkale’ye, 10 Ağustos törenine gitmiştim.
C) İnsan arkadaşlarıyla yeni tanıdıklarla konuşuyor, yazıyı sonraya, ertesi güne bırakıyor.
D) Şaşıyorum insanların şuraya güzel, buraya güzel değil demelerine.
128 5.
ÜNİTE GÜNLÜK / BLOG 13.
Aşağıdaki cümlelerin hangisinde tarihlerin yazımı yanlıştır?
A) Çanakkale’ye, 10 Ağustos’ta gitmiştim.
B) Tatile genellikle temmuzun son haftası çıkarız.
C) Zümre toplantılarını cuma günleri yaparız.
D) Uluslararası Antalya Film Festivali 16 ekim 2017 günü başlıyor.
Nurullah Ataç (1898-1957) Eleştirmen ve denemeci olarak bir döneme damgasını vuran ve bu alanda on beş cildi dolduracak kadar denemeyle eleştiri alanında yazılar yazan büyük bir sanatçıdır.
Ataç kendini, “günde yirmi dört saat edebiyatçı olan” diye tanımlamıştır.
Nurullah Ataç, “Günlük” yerine ilk kez “günce” adını kullanarak bu kelimeyi Türkçeye kazandırmıştır.
Günce, onun günlük türündeki en bilinen eseridir.
Nurullah Ataç, bu eserindeki yazılarında yaşanan olayları, ilginç gözlemleri, sanat eserleri, dil sorunları ve sadeleşme, Batılılaşma, yolculukları gibi farklı konuları ele almıştır.
Deneme, eleştiri, günlük, söyleşi türünde eserler vermiştir.
Edebiyatımızda bu türlerin gelişmesinde önemli katkıları olmuştur.
Roman ve öykü türünde eserler vermemiştir.
Türkçenin özleşmesinde öncülük etmiştir.
Yeni sözcükleri savunmuş, bunları yazılarında kullanmış, bunların dilimize yerleşmesini sağlamıştır.
Yeni bir düzyazı dilinin kurulmasına öncülük etmiştir.
Akıcı bir dili ve sağlam üslubu ve inandırıcı bir anlatımı vardır.
Cumhuriyet Dönemi’nde deneme türünün en başarılı temsilcisidir.
“Günce”de yaşamının son iki yılında yazdığı günlükleri yer alır.
129 5.
ÜNİTE GÜNLÜK / BLOG 2.
Metin Hazırlık 1.
Blog, blog yazmak, sanal kimlik ifadelerinin anlamını sözlüklerden araştırınız.
2.
Farklı blog sitelerini inceleyiniz.
Elde ettiğiniz sonuçlara göre bu blog sitelerinin ortak özelliklerini belirleyiniz ve not alınız.
Ertelemek Yaşamı Kaçırmaktır Hepimiz bir şeyleri erteleriz.
Bazılarımız için bitiş anına kadar beklemek motivasyon sağlayan bir durumdur.
Bazılarımız ise yerine getirmemiz gereken bir görevi kendimizi daha hazır hissedene kadar erteleriz.
Tabi bu durumun adı kendimizi hazır hissetmek mi orası tartışılır.
Örneğin üniversite öğrencisi olarak çoğu zaman sınavlara çalışmayı son güne kadar bekletebiliyorum.
Bunu yapma sebebim kendimi son gün hazır hissettiğimden olamaz, kendime böyle bir gerekçe sunarsam kendimi bile bile kandırmış olurum.
Bunun sebebi sadece tembelliktir, acı bir gerçek ama başka da bir şey değil.
Ertelemek aslında bir problem değildir ancak alışkanlık hâline dönüştüğünde problem olmaya başlar.
Ertelemek alışkanlığa dönüştüğünde ve bu alışkanlığımızı çevremize de yansıtırsak bize kendilerini engelleyen unsur gözüyle bakarlar.
Ruh hâlimiz etkilenmeye başlar ve zihnimize negatif yönde sinyaller göndermeye başlarız, endişeler oluşur, korku açığa çıkar ve stresli olmaya başlarız.
Siz veya bir başkası bir şeyleri bitirmek konusunda kendinize güvenmemeye ve inanmamaya başlayabilirsiniz.
Aslında en önemlisi kendinizdir.
Başkalarına çok da kulak asmayın siz kendinizi yerli yerinde görüyorsanız ve eminseniz gerisi teferruattır.
Bu davranışlarımızı değiştirebilmek için neler yapmalıyız?
Neler yapabileceğinizi deneyerek ve uygulayarak daha verimli olabilirsiniz.
Erteleme alışkanlığını yenmeyi öğrendiğiniz zaman kendinizi daha iyi hissetmeye başlarsınız ve kendiniz ile daha barışık bir duruma gelirsiniz.
Böylece kendinizle ilgili duyduğunuz kaygılarda ortadan tamamen kalkmış olur.
130 5.
ÜNİTE GÜNLÜK / BLOG Bizzat ben bu durumları yaşadığım için sizlere dilim döndüğünce ve tecrübelerim doğrultusunda ertelemek alışkanlığınızın nasıl üstesinden gelebilirsiniz anlatmaya çalışacağım.
Öncelikle, haftalık olarak iş, okul ya da herhangi bir şeyle ilgili planlarınızı hazırlayın.
Sürekli görebileceğiniz bir yere bunu asın.
Gelip geçtikçe ne yapmanız gerektiğini hatırlayacak ve bu, sizin erteleme alışkanlığınızı bir nebze de olsa aşağı çekecek, sorumluluklarınızın farkına varacaksınız.
Kafanızdaki negatif düşünceleri yenmeye çalışın.
Örneklerimi hep dersler üzerinden veriyorum ama siz bunu kendinize göre uyarlayabilirsiniz.
Örneğin, bir dersten ilk vizede başarısız olabilirsiniz.
Bu, sizin sorumluluklarınızı yerine getirmediğinizden kaynaklı ise muhtemel ikinci vizede ya da finalde de düşük alacağınız düşüncesi, dışarıda bıraktığınız küp şekeri karıncaların sarması gibi aklınızın her yerini saracaktır.
Peki, bu durumda ne yapmalıyım?
Kendinizi gerçek düşüncelerle motive edin.
“Benimle sınavdan yüksek alan birinin arasında ne gibi fark var?” Bu sorunun cevabı çok basittir.
Tabi ki yoktur.
Siz son güne bırakıp çalışmadınız, sınavda başarılı olan ya da olanlar ise düzenli bir çalışmayla başarıya ulaştılar.
Yapacağınız çalışmalar, büyük zaman dilimlerini gerektirebilir.
Bunun da tek çözümü, tıpkı büyük bir pastanın dilimlenmesi gibi yapacağınız çalışma ile ilgili gerekli faaliyetleri parçalayın ve bu parçaları yaptıkça elinize büyük bir dilim geçecektir.
Bu dilime de başarı diyebilirsiniz.
Başarıya ulaşmak için yaptığınız çalışmaların her bir basamağında kendinize ufak hediyeler verin.
Bir projeniz var diyelim.
Gerekli tüm materyalleri topladınız, tüm araştırmaları yaptınız geriye sadece yazmak kaldıysa, yazmaya başlamadan önce kendinize bir film molası, ya da sevdiğiniz bir şeyi yapma hakkı tanıyın.
Artık başarınızın tadını çıkarabilirsiniz.
Gözünüzde büyüttüğünüz çalışmaları bitirmek memnuniyet vericidir.
Daima çekindiğiniz şeyleri başarmak sizi hayatınız boyunca kendine güvenen biri olmanızı sağlayacaktır.
Son olarak ise şunu söylemek istiyorum, herkes kendinin ne yapabileceğini, neyi başarabileceğini az çok bilir.
Bunun adı kendini tanımaktır.
Kendinize başaramayacağınız şeyler için vaatler vermeyin.
Sonucunu bildiğiniz bir şeye balıklama atlamak, kendinize yapabileceğiniz en büyük kötülüktür.
Kendinizi kandırmayın!
Timur DEMİR https://www.timurdemir.com.tr Metinde Geçen Kelime ve Kelime Grupları motivasyon: İsteklendirme.
negatif: Olumsuz.
131 5.
ÜNİTE GÜNLÜK / BLOG reaksiyon: Tepki.
teferruat: Ayrıntı Bilgi Kutusu  Blog (İnternet Günlükleri) İnternetin yaygınlaşması ile sosyal medya uygulamaları günümüzde insanların iş ve sosyal hayatında büyük bir rol oynamaktadır.
Bloglar 1990’lı yıllardan bu yana sosyal medyada önemli bir yere sahip olmaya başlamıştır.
Kişisel gözlemlerden ve diğer kaynaklardan yapılan alıntılardan oluşan, genellikle bir kişi tarafından yürütülen ve çevrimiçi bir günlük, sıklıkla güncellenen İnternet sitelerine blog denir.
Mektupların ve tebrik kartlarının yerini internet ortamında e-postaların ve ekartların alması gibi günlüklerin de yerini artık bloglar almıştır.
Günümüzde birçok kişi blog yazmakta ve blogları haber ve bilgilenme kaynağı olarak da kullanmaktadır.
Kişiler, bu sitelerde çeşitli konularda bilgi ve düşüncelerini, deneyimlerini ve yorumlarını paylaşırlar.
Bloglar sanat, bilim ve teknoloji, politika, spor, eğlence, yeni eğilimler, moda, sağlık gibi akla gelen her konuda oluşturulabilir.
Kullanım amaçlarına göre başlıca blog türleri şunlardır: 1.
Kişisel bloglar: Kişilerin başlarından geçen olayları, karşılaştıkları durumları okurlarıyla paylaştıkları bloglardır.
Bu tür bloglar en yaygın olanlardır.
2.
Temasal bloglar: Uzman kişilerin belirli bir konuda (sanat, spor, yemek, internet, ekonomi tasarım, fotoğraf vb.)
yazdığı ve düzenlediği bloglardır.
3.
Topluluk bloglar: Üyelik sistemine sahip olan ve bu üyelerin yazdıkları gönderilerden meydana gelen bloglardır.
4.
Şirket (Kurumsal) bloglar: Şirketlerin kendileri ile ilgili haber ve duyurularını paylaştıkları bloglardır.
5.
Basın-Yayın blogları: Gazetelerin haberleri, makaleleri ve analizleri paylaştıkları bloglardır.
Blog yazarının bloguna koyduğu herhangi bir içerik, görüntü, hareketli görüntü (gif), metin iletisi (gönderi) adıyla nitelenmektedir.
Blog okurlarının bu mesajlara çeşitli biçimlerdeki içeriklerle yanıtları ise yorum (comment) olarak adlandırılmaktadır.
Blog sayfasının belli bir köşesinde 3-4 satırı geçmeyecek bir şekilde kısa cümlelerle blog yazarı kendini tanıtır.
Bununla beraber kimi blog yazarları bloglarında profil sayfasına da yer vermeyebilir.
Görsel ögeler blog trafiğini, ziyaret süresini, yorum oranını büyük ölçüde etkiler; öte yandan sayfa tasarımında önemli bir işleve sahiptir.
Bu ögeler kimi zaman blog içerikleri hakkında bilgi ve fikir verir kimi zaman da içeriği oluşturur.
Bir blog sayfasının belli başlı özellikleri şunlardır: • Blog sayfaları, kendilerine has tasarım ögeleri, görsel malzeme kullanımı, içerik ve dil özelliklerine sahiptir.
132 5.
ÜNİTE GÜNLÜK / BLOG • Farklı bölümlerden oluşur: Blog sahibinin profili (hakkımda bölümü), arşiv (geçmiş yorumlar, mesajlar), mesaj yazma ve okuma alanları... • Güncellik: Blogların en önemli özelliği güncel olmasıdır.
Sık güncellenmeyenler çok ilgi görmez.
• Özgünlük: Bloglarda üslup, içerik ve tasarım kişiye özeldir.
• Yorumlar: Blog yazarı, gönderilerini gelen yorumlara göre şekillendirir.
Okuyucular da yazı hakkındaki fikirlerini, yanlış olduğunu düşündüğü noktaları veya önerilerini yorumlar yazarak belirtir.
Okuyucu ve yazar arasında bir bağ ve diyalog söz konusudur.
• Ters kronolojiyle düzenleme: Blog gönderileri, en son girişin en üstte yer alacağı şekilde sıralanır.
Bu yüzden en yeni içerik ilk sırada görünür.
Daha eski içerik ise arşivlenir.
• Dil ve anlatım: Blogun türüne göre çeşitlilik gösterir.
Temasal ve şirket bloglarında dil daha resmiyken bireylerin günlük yaşantılarını, deneyimlerini ve fikirlerini paylaştıkları kişisel bloglar daha çok ben dili kullanılarak sohbet havasında yazılmaktadır.
Metni Anlama ve Çözümleme 1.
Okuduğunuz metnin konusu ve yazılış amacı nedir?
Buna göre blog yazılarının amacının bilgi vermek mi yoksa güzellik duygusu uyandırmak mı olduğunu belirleyiniz.
2.
Aşağıdakilerden hangisi okuduğunuz blog metninden çıkarılamaz?
A) Yazar sınavlara çalışmak için son günü beklemektedir.
B) Ertelemek alışkanlığa dönüşünce insanda endişe oluşur, korku açığa çıkar.
C) Düzenli çalışan kimseler sınavlarda başarılı olur.
D) Duygularını saklayan kişiler endişe ve korku yaşamazlar.
3.
Metinle ilgili eleştirilerinizi ve beğenilerinizi metne dayanarak aşağıda boş bırakılan yere yazınız.
…………………………………………………………………………………………… ………..………………………………………………………………………………… ………………….……………………………………………………………………… ……………… 4.
İncelediğiniz bloglardan hareketle aşağıdakilerden hangisi bir blog sayfasında bulunmaz?
A) Profil (hakkımda bölümü) B) Gelen kutusu C) Arşiv 133 5.
ÜNİTE GÜNLÜK / BLOG 5.
Okuduğunuz blogla ilgili aşağıdaki yargılar doğru ise (D), yanlış ise (Y) yazınız.
Güncel bir konu işlenmiştir.
Metinde kullanılan görsel içeriği desteklemektedir.
Özgünlük söz konusudur.
Yoruma açıktır.
Kurgusal bir metindir.
Sohbet havasında bir dil ve anlatıma sahiptir.
Temasal bir blogtur.
6.
Bloglarda okur yorumlarına yer verilir.
Yazar ve okurları ile bu sayede anlık iletişim kurabilir.
Okuduğunuz blog gönderisi ile ilgili yorumunuzu aşağıda boş bırakılan yere yazınız Yorumum: ……………………………………………………………………………… ………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… …………………………………………………………………………………………… 7.
Okuduğunuz metnin yorum ağırlıklı mı yoksa bilgi ağırlıklı mı olduğunu aşağıdaki cümlelerden hareketle değerlendiriniz.
Yorum Cümlesi Bilgi Cümlesi a.
Ertelemek aslında bir problem değildir ancak alışkanlık hâline dönüştüğünde problem olmaya başlar.
b.
Erteleme alışkanlığını yenmeyi öğrendiğiniz zaman kendinizi daha iyi hissetmeye başlarsınız.
c.
Psikologlara göre, ertelemek bir duygusal reaksiyondur.
8.
Metin iletisinde kullanılan dil ve anlatım özelliklerini belirleyiniz.
Bu blog, bir şirket bloğu olsaydı dil ve anlatımı nasıl olurdu?
9.
Blog yazarının kişisel görüşlerine yer verdiği bu metinde hangi anlatım biçimi kullanılmıştır?
10.
İncelediğiniz blogda ele alınan sorumluluk sahibi olma, çalışkanlık, düzenli olmak gibi değerlerden hangisine sahip olduğunuz söylenebilir?
Sizce bunlardan hangisi daha önemlidir?
134 5.
ÜNİTE GÜNLÜK / BLOG 11.
• Sıralı cümleleri birbirinden ayırmak için konur.
• Soru eki veya sözü içeren cümle veya sözlerin sonuna konur.
• Duyguları anlatan cümle veya ibarelerin sonuna konur.
Aşağıdaki cümlelerin hangisi noktalama işaretleriyle ilgili bu kurallardan birini örneklemez?
A) Peki, bu durumda ne yapmalıyım?
B) Kendinizi kandırmayın!
C) Örneğin, bir dersten ilk vizede başarısız olabilirsiniz.
D) Siz son güne bırakıp çalışmadınız, sınavda başarılı olan ya da olanlar ise düzenli bir çalışmayla başarıya ulaştılar.
Dil Bilgisi Yapısına Göre Fiiller (Eylemler) Türkçede fiiller yapılarına göre üçe ayrılır: 1.
Basit Fiil Yalın hâldeki (kök) ya da sadece fiil çekim eki almış fiillere denir.
Kök, fiilin bölünemeyen en küçük anlamlı parçasıdır.
Örnek: • Sait Faik’in Semaver hikâyesini bundan yıllar önce ilk kez bir dergide okudum.
(Basit fiil) • Saat 07.30’da doçentler, hemşireler ve öğrencilerle hastaları dolaşmaya çıkarlar.
(Basit fiil) 2.
Türemiş Fiil İsim ya da fiil kök ve gövdelerinden yapım ekleri ile türetilmiş fiil denir.
En az bir tane yapım eki almış fiillere denir.
Örnek: • Yazarın içinde öykü, ilkin bir ses olarak başlar.
(Basit fiil) • Saat 05.30 günün ilk ışıkları etrafa yayılıyor.
(Türemiş fiil) 3.
Birleşik Fiil İki ya da daha fazla kelimeden oluşan fiillere birleşik fiil denir.
Birleşik fiiller yapılış şekillerine göre üçe ayrılır: a. Anlamca kaynaşmış birleşik fiiller b.
Yardımcı fiille kurulan birleşik fiiller 135 5.
ÜNİTE GÜNLÜK / BLOG c. Kurallı birleşik fiiller a. Anlamca Kaynaşmış Birleşik Fiiller Gerçek anlamından uzaklaşmış isim cinsinden bir kelimeyle bir fiilin kalıplaşmasıyla oluşan fiillerdir.
Bu tür birleşik fiillerde kelimelerin biri ya da hepsi gerçek anlamından uzaklaşmış olabilir.
Anlamca kaynaşmış birleşik fiiller, birer deyimdir.
Örnek: • Onu ilk gördüğümde birden ona kanım kaynadı.
(Anlamca kaynaşmış) • Her sözümden bir mana çıkarıyordu.
(Anlamca kaynaşmış) Uyarı: Deyimlerin hepsi anlamca kaynaşmış birleşik fiil olmaz: eli uzun, kapısı açık....… b.
Yardımcı Fiille Kurulan Birleşik Fiiller İsim soylu bir kelime ile bir yardımcı fiilden oluşan birleşik fiillerdir.