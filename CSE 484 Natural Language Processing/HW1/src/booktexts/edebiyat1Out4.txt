…………………………………………………………………………………………… …………………………………………………………………………………………….. b. Okuduğunuz hikâyenin zamanını belirleyiniz.
…………………………………………………………………………………………… …………………………………………………………………………………………….. 6.
Okuduğunuz hikâyelere göre durum ve olay hikâyesinin farklılıklarını aşağıdaki tabloya yazınız.
Olay Hikâyesi Durum Hikâyesi 7.
Okuduğunuz hikâyedeki cümle yapılarını, deyimleri, kelime kadrosunu, anlatım tekniklerini inceledikten sonra metnin üslup özellikleri ile ilgili neler söyleyebilirsiniz?
57 2.
ÜNİTE HİKÂYE 8.
Okuduğunuz hikâyede yararlanılan anlatım tekniklerinden “iç konuşma”yı örnekleyen bir cümle yazınız.
İç konuşma: ……………………………………………………………………………… …………………………………………………………………………………………… 9.
Aşağıdaki hikâyeyi okuyunuz.
Daha sonra bu hikâye ile “Hişt Hişt” adlı hikâyeyi karşılaştırmak üzere verilen tabloyu doldurunuz.
BUKALEMUN  Polis müfettişi Oçumyelov, yeni bir palto giymiş, koltuğunun altında da bir paket taşıyarak pazar meydanına doğru yürüyordu.
Arkasında kızıl saçlı bir polis, elinde bir elek dolusu haczedilmiş Bektaşi üzümüyle yürüyordu.
Her taraf sessizdi, meydanda incin top oynuyordu.
Dükkânların ve tavernaların açık kapıları, aç ağızlar gibi kederle bakıyorlardı, yanlarında bir dilenci bile yoktu.
Birden müfettiş “Demek ısırırsın ha!
Seni kahrolası!
Çocuklar tutun, kaçmasın, bugünlerde ısırmak yasaklandı!
Tutun hah!
Hah!” diyen bir ses duydu.
Bir köpek acı acı ciyaklıyordu, Oçumyelov seslerin geldiği yöne baktı ve köpeği gördü, üç ayağı üstünde zıplarken, kolalı gömlekli, yeleğini iliklememiş bir adam da Piçugin’in kereste deposundan çıkmış, köpeği kovalıyordu, adam köpeğin peşinden koştu, vücudunu öne atarak, yere düştü ve köpeği arka ayaklarından yakaladı, köpek yine acıyla bağırdı ve yine “Tutun kaçmasın!” sesi duyuldu.
Dükkânlardan mahmur yüzlü adamlar çıktı ve az sonra kereste deposunun orası nereden çıktığı belli olmayan bir kalabalıkla dolmuştu.
Polis “Bir kavgaya benziyor.” dedi.
Oçumyelov yarım dönüş yaptı ve kalabalığa doğru yürüdü.
Bahsedilen yeleği iliklenmemiş adam kereste deposunun kapısının yanında durmuş, sağ elini havaya kaldırmış ve kanayan parmağını oradakilere gösteriyordu.
Yarı sarhoş yüzünde ‘bunu ödeteceğim’ yazısı okunuyordu ve parmağını zafer bayrağı gibi sallıyordu.
Oçumyelov adama bakınca onun Nalbant Hirukin olduğunu fark etti.
Kargaşaya sebep olan üstünde sarı benekli, bir Rus kurt köpeğiydi, ön patisini uzatmış, tir tir titriyordu, yaşlarla dolu gözünde sefalet ve korku okunuyordu.
Oçumyelov, kalabalığı yararak sordu: “Neler oluyor burada?
Niye parmağını sallayıp duruyorsun?
Bağıran kimdi?” “Saygıdeğer müfettiş, buradan geçiyordum, kimseyi rahatsız etmiyordum.” Hirukin öksürmeye başladı, “Mitri Miritiç’in şöminesi için odun hakkında konuşuyordum ki bu hayvan hiç sebepsiz parmağımı ısırdı, kusura bakmayın ama ben çalışan bir adamım zararım tazmin edilmeli çünkü parmağımı belki bir hafta kullanamayacağım belki… Kimsenin bir hayvan tarafından böyle ısırılmaya hakkı yoktur, hepimiz ısırılırsak hayat yaşamaya değmez!..
Oçumyelov, kızarak, öksürerek ve kaşını kaldırarak “Hmm… Pekala!
dedi.
“Köpek 58 2.
ÜNİTE HİKÂYE kimin köpeği?
Buna müsaade etmeyeceğim, kanunlara riayet etmiyorlarsa onlara bir ders vereceğim, böyle sokak köpeklerini salmak neymiş görsünler!
Yeldrin köpeğin sahibini bul ve rapor ver.
Köpek de gecikmeden boğazlanmalı eminim kuduzdur.
Kimin köpeğiydi diyorum?..” Kalabalıktan birisi “Galiba General Zigalov’un köpeği” dedi.
General Zigalov mu?
Hımm… Paltomu çıkartmama yardım et Yeldrin, korkunç sıcak var, herhalde yağmur gelecek… Anlamadığım bir şey var bu köpek seni nasıl ısırdı?
Kesinlikle parmağına kadar uzanamaz.
Küçücük bir köpek, çiviyle parmağını yaralamış olmalısın sonra da aklına tazminat fikri geldi senin gibileri biliriz hepimiz!
Kurnaz şeytan!” “Saygıdeğer efendim, bu abuk sabuk adamın tekidir, şaka olsun diye ...” “Bu yalan!
Gördün mü ki öyle söylüyorsun?
Sayın müfettiş akıllı bir adamdır, kimin yalan söyleyip kimin doğru söylediğini görecek.
Eğer ben yalan söylüyorsam, mahkemeye çıkarım kanunda hepsi yazıyor… Artık hepimiz eşitiz… Kendi ağabeyim de jandarma da ve ben derim ki…” “Tartışmayı bırak!
Polis emin bir şekilde “Hayır bu generalin köpeği değil, onunkiler genellikle Seter cinsi köpeklerdir.” Dedi.
“Bunu iyi biliyor musun?
“Evet efendim.” “Ben de biliyorum generalin değerli, cins köpekleri var, bu Allah bilir neyin nesi?
Ne kürkü var, ne bir şeyi, adi bir yaratık!
Hem böyle bir köpeği beslemek, Petersburg veya Moskova’da böyle bir köpeği sokağa salsalar, ne olur biliyor musunuz?
Kanun filan dinlemez hemen boğazlarlar!
Sen yaralandın Hirukin ve bunu yanlarına bırakamayız, onlara bir ders vermenin vakti geldi de geçiyor!” Polis “Yine de belki generalindir boynunda yazmıyor ya!
Geçen gün bahçesinde buna benzer bir köpek görmüştüm” diye söylendi.
Kalabalıktan bir ses “Bu kesinlikle generalin köpeği!” dedi.
“Hımm… Paltomu giymeme yardım et Yeldrin, çocuğum… Rüzgâr esiyor… Üşüdüm… Köpeği generale götür ve bilgi al, benim bulduğumu ve gönderdiğimi ve sokağa bırakmamalarını söyle değerli bir köpek olabilir ve her serseri, köpeğin ağzına bir puro koyarsa kısa sürede ölür.
Köpek hoş bir hayvandır… Sen de elini indir!
Sallayıp durman faydasız taş kafa!
Kabahat senin!” “Generalin aşçısı geliyor, ona soralım.
Merhaba Prohor, şu köpeğe baksana, sizinkilerden mi?” “Hiç böyle bir köpeğimiz yok.” 59 2.
ÜNİTE HİKÂYE Oçumyelov “Vakit kaybetmek gereksiz, bir sokak köpeği… Madem bir sokak köpeği… Sokak köpekleri imha edilmeli.” Prohor “Köpek bizim değil ama generalin dün gelen ağabeyinin köpeği, efendim avcılı Oçumyelov neşeli bir gülümsemeyle “Ekselanslarının kardeşinin buraya geldiğini mi söylüyorsun?
Şey, ben bilmiyordum… Hiç duymadım… Ziyarete mi geldi?” “Evet.” “Şey… Kardeşinden pek uzak kalamaz… Demek bu saygıdeğer ağabeyinin köpeğiymiş… Bunu duyduğuma memnun oldum.
Al şunu, fena bir köpek değil, neşeli bir yaratık, arkadaşının parmağını ısırmış hahaha!
Gel bakalım niye titriyorsun?
Gırr… Kızmış… Tatlı, küçük bir köpek” Aşçı köpeği çağırdı ve birlikte kereste deposundan gittiler kalabalık Hirukin’e güldü.
Oçumyelov fiyakalı paltosuna sarınırken, “Seni pişman edeceğim.” diyerek adamı tehdit etti ve yoluna devam etti.
Anton ÇEHOV, Bütün Hikâyeleri a. Hikâyelerde anlatılan olay her gün rastlayabileceğimiz sıradan bir olay mıdır?
b.
Hikâye kahramanları idealize edilmiş kişiler midir?
c. İki hikâyede de büyük bir gerilim yaşanmış mıdır?
d. Hikâyelerde amaç, kişilerin psikolojilerinin sezdirilmesi midir?
60 2.
ÜNİTE HİKÂYE e. Hikâyelerde mekân, üzerinde çok durulmuş mudur?
f. Hikâyeler, sona erdiği zaman her şey bitmiş midir?
g. Hikâyelerde hayatın içinden bir anın, bir kesitin verildiğini düşünüyor musunuz?
10.
‘‘Onun da rengi çağla bademi, ağzı, dişleri, kulakları, boynu ne güzel.’’ cümlesinde virgülün kullanılma nedenini aşağıya yazınız.
……………………………………………………………………………………………… ……………………………………………………………………………………………… ……………………………………………………………………………………………… ……………………………………………………………………………………………… Dil Bilgisi İsim (Ad) Evrendeki bütün canlı ve cansız varlıkları, duygu ve düşünceleri, durumları, bütün bunların birbirleriyle olan ilgilerini karşılayan sözcüklere isim denir.
I. Varlıklara ve Nesnelere Verilişlerine Göre isimler A.
Özel isim: Benzerleri bulunmayan yaratılışta tek olan varlıklara verilen isimlerdir.
Özel isimler şu şekilde sınıflandırılabilir: 1.
Kişi (şahıs) isimleri, soyadları ve takma isimler: Aybike, Necati, Yakup, Korkmaz... 2.
Hayvan isimleri: Çomar, Tombiş… 3.
Millet, devlet, topluluk boy, oymak isimleri: Türkler, Türkiye Cumhuriyeti, Selçuklular... 4.
Kıta, bölge, köy, kent, dağ, deniz, ırmak isimleri: Türkiye, Amasya, İstanbul, Paris... 5.
Dil, lehçe, din, mezhep ve tarikat isimleri: Türkiye Türkçesi, Farsça, Müslümanlık... 6.
Kurum, kuruluş, dernek, okul, makam işletme isimleri: Türk Tarih Kurumu... 61 2.
ÜNİTE HİKÂYE 7.
Saray, köşk, han, kale, köprü, kule, anıt vb.
yapı isimleri: Ankara Tarihî Roma Hamamı, Savarona Yatı… 8.
Kitap, dergi, gazete ve sanat eserlerinin isimleri: Mai ve Siyah, Türkoloji Dergisi, Safahat, Milliyet… Uyarı: “Güneş, ay, dünya” kelimeleri, astronomi, coğrafya terimi olarak kullanıldığında özel isim, diğer kullanımlarda ise cins ismidir.
B. Cins isim: Aynı türden olan canlı, cansız bütün varlık ve kavramlara verilmiş isimlerdir.
Bu isimler, özel isimlerde olduğu gibi belirli tek bir varlık veya nesneyi göstermez.
Aynı türden olan varlık ve kavramlardan birini, bir bölümünü veya hepsini karşılayan isimlerdir.
Uyarı: Bazı cins isimler özel isim olarak da kullanılabilir.
Örneğin fındık cins isimdir.
Herhangi bir hayvana isim olarak verildiklerinde özel isim sayılır.
II.
Varlıkların Oluşuna Göre İsimler A) Somut isim: Duyu organlarımızla görüp kavrayabildiğimiz ve tabiatta madde olarak var olan gerçek nesne ve varlıkların isimleridir: çivi, ses, kum, lale, okul, oda, nehir, Çomar, İshak, Serpil, Sevim… B) Soyut isim: Görünürde madde olarak var olmayan, duyu organlarımızla kavranamayan ancak zihnimizde ve tasavvurumuzda var olan kavramlara ve niteliklere karşılık olan isimlerdir: saygı, fazilet, hürriyet, keder... III.
Varlıkların Sayılarına Göre İsimler A) Tekil isim: Sayıca bir varlığı karşılayan isimlerdir: toprak, ağaç, hüzün, sevinç… B) Çoğul isim: Sayıca birden fazla varlığı karşılayan isimlerdir.
Tekil isimlere çoğul eki (-ler, -lar) getirilerek yapılır: topraklar, ağaçlar, hüzünler, sevinçler… Uyarı: “-lar, -ler” eki her zaman eklendiği sözcükleri çoğul yapmaz, kelimelere değişik anlamlar katar: Topluluk ismi: Çoğul eki almadan, birden fazla varlığın bir araya gelerek oluşturduğu grupları karşılayan isimlerdir: meclis, deste, tabur, ordu, halk, sürü, kurul, takım...
Uyarı: Topluluk adları da öteki isimler gibi “-lar” çokluk eki alabilir: desteler, taburlar, ordular… Çözümlü Örnek Soru “Gözyaşı” adlı hikâyeden alınan aşağıdaki cümlelerde altı çizili isimlerin çeşitlerini yazınız.
“Ayşe de hazırdır; bir atın üstündedir.
Öndeki ümit, ordumuza yetişmek, arkadaki korku düşman ordularına çiğnenmek!” 62 2.
ÜNİTE HİKÂYE Çözüm Ayşe: Özel, tekil, somut isimdir.
at: Cins, tekil, somut isimdir.
ümit: Cins, tekil, soyut isimdir.
ordularına: Cins, somut ve topluluk ismidir.
Çözümlü Örnek Soru Aşağıdaki cümlelerde -ler/-lar ekinin cümlelere kattığı anlamları belirleyiniz.
a.
Bu akşam Hülyalara gidelim mi?
b.
Bu ülkede ne Mohaçlar yaşandı.
c.
Bilmem, neden gündelik işlerle telâştasın Kızım, sen de Fâtihler doğuracak yaştasın!
Çözüm: a. Hülya ve ailesi anlamı katmıştır.
b. Abartma anlamı katmıştır.
c. Fatih Sultan Mehmet’e benzeyen anlamı katmıştır.
1.
Uygulama “Balkan Savaşı kopunca, hududa çok yakın olan köyde, bir akşamüstü şu korku yayılmış: Düşman askerleri tabur hâlinde geliyor!
(...) Bütün köy halkı mal, mülk ne varsa bırakıp kaçmaya karar veriyor; bir anda at, öküz, araba, kaçış için ne taşıt varsa hepsi hazır oluyor.” ‘‘Gözyaşı’’ adlı hikâyeden alınan bu parçadan tabloda istenen isimlere birer tane örnek bulup yazınız.
Özel isim Cins ismi Tekil isim Çoğul isim Soyut isim Somut isim Topluluk ismi 63 2.
ÜNİTE HİKÂYE 2.
Uygulama Aşağıdaki cümlelerde -ler/-lar ekinin cümlelere kattığı anlamları belirleyiniz.
a.
Bu yaz bütün ağaçlar meyve verdi.
(-ler/-lar eki ….………………………… anlamı katmıştır.)
b.
Bu topraklar daha nice Sinanlar, Fuzuliler yetiştirecektir.
(-ler/-lar eki ….………………………… anlamı katmıştır.)
c.
Ayı, kışları uyuyarak geçiren canlılardandır.
(-ler/-lar eki ….………………………… anlamı katmıştır.)
İsimlerin Yapıları Bakımından Sınıflandırılması 1.
Basit isimler: Kök durumunda olan ve herhangi bir yapım eki almamış isimlerdir: kapı, el, elma, ana, çay, bahçe, buz, dağ, deniz… 2.
Türemiş isimler: İsim kök ve gövdelerine yapım ekleri getirilerek kurulan ve yeni bir kavrama karşılık olan isimlerdir.
Türemiş isimler ya isim ya da fiil kök veya gövdelerinden türerler: bahçe-lik, buz-suz; sev-inç, bul-uş... 3.
Birleşik isimler: Birden fazla kelimenin bir araya gelip yeni bir varlığı veya kavramı karşılayacak şekilde kalıplaşarak oluşturdukları, anlam ve şekil bakımından yeni isimlerdir.
Bu isimler anlam bakımından tam bir kalıplaşmaya uğradıkları için tek bir kelime olarak kabul edilir ve bu şekilde kullanılır.
Türkçede birleşik isimler üç yolla yapılır: a.
Anlam kayması yoluyla: Anlam kayması yoluyla yapılan birleşik isimlerde ismi oluşturan kelimelerin tamamı anlam kaybına uğrayabileceği gibi (suçiçeği, denizaltı, hanımeli, kadınbudu …) kelimelerden sadece birincisi (karabiber, sivrisinek, adamotu …) ya da ikincisi (karatavuk, yerelması, karafatma…) anlam kaybına uğrar.
b.
Ses düşmesi yoluyla: pazar ertesi<pazartesi, kahve altı< kahvaltı, sütlü aş<sütlaç, kayın ata<kaynata… c.
Tür kayması yoluyla: çekyat, cankurtaran, çöpçatan külbastı, mirasyedi, papazkaçtı, uyurgezer… Çözümlü Örnek Soru Aşağıdaki parçada altı çizili isimleri yapısına göre inceleyiniz.
Yapısına göre ne çeşit isim olduklarını yazınız.
“Yeni tuttuğu hizmetçi kadına dedi ki: “Dilin Anadolulu’ya benzemiyor.
Rumelili misin sen?” Erfiçe köylerindendim.
Alnımın yazısı imiş, buralara düştüm.” Anlıyor ki önceleri sarışın imiş, mavi gözlü imiş.” 64 2.
ÜNİTE HİKÂYE Çözüm hizmetçi: “Hizmet” isim kökü, “-çi” yapım ekidir.
Yapım eki aldığı için türemiş isimdir.
dil-in: “Dil” kelimesi “-in” çekim ekini almıştır.
Kelime basittir Anadolu: “Ana” ve “dolu”kelimeleri anlam kayması yoluyla birlemiştir.
Bu nedenle birleşik isimdir.
3.
Uygulama Otların yeşil olması, denizin mavi olması, gökyüzünün bulutsuz olması, pekâlâ bir meseledir.
Kim demiş mesele değildir, diye?
Budalalık!
Ya yağmur yağsaydı?
Ya otların yeşili mor, ya denizin mavisi kırmızı olsaydı?
Olsaydı o zaman mesele olurdu, işte.
Birdenbire, önümde bir adamla bir kadın gördüm.
Kalpazankaya yolunu sordular.
Üstündesiniz dedim.
Sanki yol hareket etti.
Verilen parçadan basit, türemiş ve birleşik isimler bularak tabloya yerleştiriniz.
Basit isimler Türemiş isimler Birleşik isimler 4.
Uygulama Aşağıdaki birleşik isimlerin hangi yollarla yapıldığını belirleyiniz.
a. karabatak: ……………………………………………………………….. b. kaynana: ………………………………………………………………….. İsimlerde Küçültme İsimlerde küçültme ve miktarda azlık “-cik,-cek, -ceğiz” yapım ekleriyle yapılır.
Örnek: adacık, gölcük, heykelcik, kimsecik, kulakçık, toruncuk… Örnek: Denizin ortasında bir adacık oluşmuştu.
(Küçük ada) Bu ekler adlara “sevgi, acıma” gibi anlamlar da katabilir.
Kuşcağız yağmurdan sırılsıklam olmuştu.
(zavallı) Babacığım, Babalar Günü’n kutlu olsun.
(sevgi) Bunların dışında küçültme adlarının kalıplaşma yoluyla üstün nitelikli anlamı veren örnekleri de vardır.
Örnek: Mehmetçik öz Anadolu’nun tecessüm etmiş ruhudur.
(üstün nitelikli) 65 2.
ÜNİTE HİKÂYE Uyarı: Küçültme eki almış isim bazen de anlatıma aşağılama ve alay işlevi katar: “Kuş kadar beyinciğinle bana akıl vermeye mi çalışıyorsun?” Uyarı: Küçültme eki ile türetilmiş bazı adlar küçültme anlamını tamamen yitirerek kalıcı isimler oluşturur.
Örnek: tomurcuk (Çiçek açacak gonca.
), yılancık (Bir tür hastalık.
)… Çözümlü Örnek Soru Aşağıdaki cümlelerin hangisinde -cık (-cik , -cuk , -cük) ekiyle türemiş kelime, küçültme anlamından sıyrılarak somut varlığa ad olmuştur?
A) Evleri bir tepeciğin arkasına âdeta gizlenmişti.
B) Kapının önünde bir bahçecik olsa bana yeterdi.
C) Gelincik, kümesteki bütün tavukları boğmuş.
D) Daracık yola iki araç sığmıyordu.
Çözüm “A,B,D” şıklarında miktarda azaltma yapıldığından küçültme, “C” şıkkında ise kalıcı bir isim (Büyük fareye benzeyen hayvan) olarak kullanılmıştır.
Cevap: C 5.
Uygulama Aşağıdaki cümlelerde kullanılan küçültme eklerinin cümleye kattığı anlamları belirleyerek karşılarına yazınız.
a.
Aslı, hanım hanımcık hâlleriyle dikkat çekiyordu.
(............) b.
Bu küçücük evde nasıl yaşıyorlardı?
(.............) c.
Hırsız, maymuncuk kullanarak girdi.
(.............) İsim Durum (Hâl) Ekleri İsimlerin cümle içerisinde yüklenecekleri görev ve anlamları belirleyen eklerdir.Bunlar; 1.
Yalın durum: çiçek, vatan, ekmek… 2.
İlgi durumu: Ev-in kirası, sütçü-nün arabası, kitab-ın başı... 3.
Belirtme durumu (-i hâli): çiçek(ğ)-i, saksı-y-ı, bayrak(ğ)-ı, vatan-ı, ekmek(ğ)-i… Uyarı: Örneklerde görüldüğü gibi ünlü ile biten kelimelere bu ek getirilirken araya “y” kaynaştırma harfi girer.
4.
Yönelme durumu (-e hâli): çiçek(ğ)-e, saksı-y-a, bayrak(ğ)-a vatan-a, ekmek(ğ)-e… 66 2.
ÜNİTE HİKÂYE 5.
Bulunma (kalma) durumu(-de hâli): çiçek-te, saksı-da, bayrak-ta, vatan-da, ekmek-te… 6.
Çıkma (ayrılma) durumu(-den hâli): çiçek-ten, saksı-dan, bayrak-tan, vatan-dan, ekmek-ten… 7.
Vasıta durumu: annem-le... 8.
Eşitlik durumu: aylarca, gönlünce, paraca… Çözümlü Örnek Soru Aşağıdaki cümlelerin hangisinde hâl eki kullanılmamıştır?
A) Gözündeki rimeli silmeye çalışıyordu.
B) Onun iki masalı vardı.
C) Sevmek her zaman mümkün değildir.
D) Size yeni aldığım kazağı göstereceğim.
Çözüm A seçeneğinde rimel, B seçeneğinde masal, D seçeneğinde ise kazak kelimesi belirtme durum ekini almıştır.
C seçeneğinde hâl eki almış bir kelime yoktur.
Cevap: C 6.
Uygulama Böyle bir yolda araba sürmek hiç de kolay değildi.
Yol, Karavul Dağı’nın eteğine gelince dar geçitten ayrılır, dağın bir yamacına tırmanır, dağı da aşar, sonra, sarp ve çıplak olan öbür yamaçtan usul usul inerek ormancıların evlerine ulaşırdı.
Bu parçada durum (hâl) eki almış isimleri bulunuz.
Aldıkları eklere göre tabloya yerleştiriniz.
Yalın hâldeki isimler Yönelme durumundaki isimler Belirtme durumundaki isimler Bulunma durumundaki isimler Çıkma durumundaki isimler İlgi durumundaki isimler Adlarda İyelik (Sahiplik) ve Aitlik Ekleri Bu ekler, adın karşıladığı nesnenin kime veya neye ait olduğunu bildiren, sahiplik gösteren ve adlar ile adlar arasında bağlantı kuran eklerdir.
67 2.
ÜNİTE HİKÂYE Örnek: kalem-im kalem-imiz  kalem-in kalem-iniz kalem-i kalem-leri Çözümlü Örnek Soru Aşağıdakilerin hangisinde iyelik eki yoktur?
A) Öğretmenimiz giderken hepimiz çok üzüldük.
B) Antalya’da gezerken amcanla karşılaştım.
C) Gözüne kaçan çöpü çıkarmak için doktora gitti.
D) Öyle sanıyorum ki bu hikâyeler çok satacak.
Çözüm A seçeneğinde, “öğretmen ”kelimesi 1. çoğul iyelik ekini, B seçeneğinde “amca” 2. tekil iyelik ekini, C seçeneğinde ise “göz” kelimesi 3. tekil iyelik ekini almıştır.
D seçeneğinde iyelik eki almış bir kelime yoktur.
Cevap: D 7.
Uygulama Aşağıdaki cümlelerde iyelik ekini almış isimleri bulunuz.
Nesnenin kime ve kaçıncı şahsa ait olduğunu belirleyiniz.
a.
Zamana ihtiyacım var, diyordu.
…………………………..………………………….... b. Memleketinizi çok merak ediyorum.………………………………………………….... 8.
Uygulama Aşağıdaki cümlelerde altı çizili kelimelerde kullanılan “i” ekinin görevini belirleyiniz.
a. İlkokula başlamış, sayı saymayı yeni öğrenmişti.
………………………………………........................................................................... b. Ali’yi yanıma gönder.
…………………………………………………………………………………………… c. Hırkası gittiği yerde kalmış.
………………………………………………………………………………………………… 68 2.
ÜNİTE HİKÂYE YAZMA a.
Yazma Tür ve Tekniklerini Tanıma Hikâye Yazma Teknikleri Dış dünyadan elde ettiğiniz bilgi, tecrübe ve gözlemler ile hayal gücünüzün bir araya gelmesiyle hikâyenin kurmaca dünyası ortaya çıkar.
Kurmaca yazıyı dört temel ögeye ayırmak mümkündür: Kişi, zaman, mekân, olay.
1.
Kişi İster olay ister durum hikâyesi yazmaya karar veriniz mutlaka bir kişi oluşturmalısınız.
Kişilerin insan olma zorunluluğu yoktur.
Kişi bir hayvan olabileceği gibi cansız bir varlık da olabilir.
Bir hikâyede kişiler oluşturulurken dikkat edilmesi gereken en önemli nokta inandırıcı olmaktır.
Oluşturacağınız kişileri okuyucunun zihninde canlandıracağı şekilde ifade ediniz.
Bunun için kişilerin işi gücü, giyimi kuşamı, başkalarıyla olan ilişkileri, istekleri, vb.
detayları vermelisiniz.
Kişileri inandırıcı yapan bir diğer unsur ise diyalogdur.
Yarattığınız karakterin iç dünyasını okuyucuya aktarmanın en etkili yolu diyalog yazmaktır.
2.
Mekân Mekânı oluştururken mekânın ve kişilerin uyum içerisinde olmasına dikkat ediniz.
Örneğin; kralın yaşayacağı yerle, dilencinin yaşayacağı mekânlar farklı olacaktır.
Mekân oluşturuken iç ve dış mekân seçimi yapmanız gerekebilir.
İç mekân olarak ev, işyeri vb.
dış mekân olarak da park, bahçe vb.
yerler kullanabilirsiniz.
3.
Zaman Hikâyede olayları oluş sırasına göre anlatabileceğiniz gibi geriye dönüş (flashback) tekniğini kullanarak da anlatabilirsiniz.
Geriye dönüş, çizgisel anlatımdan bir süreliğine kopup hikâyenin geçmişinden bir sahne göstermek demektir.
4.
Olay Hikâyenin temelini olay oluşturur.
Hikâyedeki çatışma veya değişim/dönüşüm ile olay örgüsü çıkar.
Olay örgüsü neden-sonuç çerçevesinde gelişen olaylar dizinine verilen isimdir.
Örneğin; okuduğunuz “Gözyaşı” adlı hikâyede olay örgüsü şu şekildedir: • Savaşın çıkması, • Zarar görmemek için daha güvenli bir mekana kaçması, • Ayşe’ nin de bu kaçışa katılması, • Ayşe’nin savaşın sebep olduğu nedenlerden dolayı çocuklarını kaybetmesi, • Bunun sonucunda yaşadığı psikolojik bunalım, sonrasında da bir daha ağlayamaması.
69 2.
ÜNİTE HİKÂYE b.
Yazma Sürecini Uygulama Aşağıda verilen yazma sürecindeki aşamaları uygulayarak bir hikâye yazınız.
1.
Hazırlık a) Konu ve temayı belirleyiniz.
Hikâye konusu bulmak için iyi bir gözlemci olmak ve çevrede görülenler üzerinde kısaca düşünmek yeterli olur.
Önemli olan ilgi çekici konuları seçmektir.
Bunun için seçilen konunun ayrıntılarına, coşku ve ilgi uyandırmasına dikkat edilmelidir.
Örneğin; başınızdan geçen ve başkalarının okumaktan hoşlanacağını düşündüğünüz ilginç, acı, üzünç, komik bir olayı; ailenizin, arkadaşlarınızın ya da çevrenizin başından geçmiş olan herhangi bir durumu düşlediğiniz ve başkalarının da hissettiğini düşündüğünüz duygularınızı vb.
anlatabilirsiniz.
b) Kişileri ve metindeki işlevlerini belirleyiniz.
Yazacağınız hikâyede çok fazla kişi olmamasına dikkat etmelisiniz.
Kişileri fazla derinliğe inmeden vermeli, kişilerin yaşamlarının tamamını değil bir bölümünü anlatmalısınız.
2.
Planlama a) Olay örgüsünü ve çatışmaları belirleyiniz.
Hikâyenizdeki karakterlerin yaşayacakları tüm olayları madde madde sıralamanız size kolaylık sağlar.
Aynı zamanda bu, yazarken belirli bir çerçevede kalmasınızı sağlar.
Olay örgüsü içinde vereceğiniz her olayın neden-sonuç içinde verilmesine ve bunların konuyla, ana fikirle organik bir bütün oluşturmasına dikkat ediniz.
Hikâyede olay örgüsü, bir çatışmadan doğacağı için yazacağınız hikâyede çatışmanın kimler/neler arasında yaşanacağını belirleyiniz.
b) Mekânı ve zamanı belirleyiniz.
c) Anlatıcı ve bakış açısını belirleyiniz.
3.
Taslak Metin Oluşturma a) Plan doğrultusunda metni yazınız.
b) Hikâyelerinizde daha önce hakkında bilgi verilen anlatım biçimlerini (öyküleyici, betimleyici) ve anlatım tekniklerini (diyalog, iç konuşma) kullanınız.
4.
Metni Düzeltme ve Geliştirme a) Yazdığınız hikâyeyi tutarlılık yönünden değerlendiriniz.
b) Yazdığınız hikâyenizi anlatım bozukluğu, yazım ve noktalama bakımından inceleyiniz.
Hatalarınız varsa düzeltiniz.
70 2.
ÜNİTE HİKÂYE 5.
Yazılan Metni Paylaşma Yazdığınız hikâyeyi elektronik ortamlarda, kitap, dergi ve gazetelerde paylaşabilirsiniz.
* Ürettiğiniz ve paylaştığınız metinlerde hukuki, ahlaki ve mesleki sorumluluğunun bilincinde hareket etmeyi, * Metin türüne özgü dil özelliklerini, uygun anlatım tür/biçim ve tekniklerini (betimleyici, öyküleyici diyalog, iç konuşma) kullanmayı, * Hikâyenizin açıklık, akıcılık, duruluk ve yalınlık gibi özellikler taşıması gerektiğini, * Metinde farklı cümle yapı ve türlerinin kullanmayı unutmayınız.
Hikâyelerinizi “Yazma Öz Değerlendirme Formu”nda verilen ölçütlere göre değerlendiriniz.
SÖZLÜ İLETİŞİM a.
Sözlü İletişim Tür ve Tekniklerini Tanıma Sunu Hazırlamanın Temel İlkeleri Bir konunun, bir bildirinin, bir araştırma sonucunun dinleyicilere aktarılmasına sunum denir.
Sunumda amaç, birkaç kişiye veya bir salondaki kalabalığa yapılan sunumun amaçları arasında bilgi vermek, bilgileri yenilemek, bir araştırma veya anket çalışmasının sonuçlarını açıklamak, bilimsel bir araştırmaya katkıda bulunmaktır.
Sununun Aşamaları Sunuda amaç: Birkaç kişiye veya bir salondaki kalabalığa yapılan sunumun amaçları arasında bilgi vermek, bilgileri yenilemek, bir araştırma veya anket çalışmasının sonuçlarını açıklamak, bilimsel bir araştırmaya katkıda bulunmaktır.
Sunu kapak sayfası hazırlama: Sununun konusunu ve başlığını içeren kapak sayfasında konuşmacının adı yer alır.
Kapak sayfasında yazıyı bastırmayacak bir zemin kullanılmalıdır.
Sununun başlığı ve konuşmacının adı sayfaya ortalanarak yazılmalıdır.
Sunu akışı sayfası hazırlama: Sununun ana ve alt başlıklarını içeren “sunu akış sayfası” hazırlanmalıdır.
Sunu akış sayfası dinleyicilerin konuşmayı ana hatlarıyla görmelerine yardımcı olur.
Sunu akış sayfasında o sununun temel aşamaları yer alır ve burada ayrıntılı bilgilere yer verilmez.
Sunuda yazı kullanımı: Aynı yazı karakteri kullanılmalıdır.
Sunularda dikkati dağıtmayacak nitelikte, sade ve okunaklı yazı karakterleri tercih edilmelidir.
Yazı, görsel ve zemin ilişkisi sağlanmalıdır.
Sunu akışında kullanılacak sayfalarda zemin rengi çok parlak ve koyu renklerden seçilmemelidir.
71 2.
ÜNİTE HİKÂYE Punto, yazı karakteri, satır sayısı vb.nin uygunluğu: Sunu metninde genellikle 18 puntoluk yazı kullanılmalıdır.
Sunu akışında kullanılacak sayfalarda satır sayısının sekizi geçmemesine de özen gösterilmelidir.
Sunuda görsel ve işitsel ögelerin kullanımı: Sunuyu görsel ve işitsel ögelerle desteklemek hem konuşmanın hem de sununun niteliğini artıracak ve dinleyicinin dikkatini çekecektir.
Bu amaçla sunuda verilecek bilgiler, iletilecek mesajlar görsel (grafik, resim, şema, fotoğraf vb.)
ve işitsel (ses, müzik vb.)
ögelerle desteklenir.
Bu yapılırken hedef kitleye uygun tasarımların seçilmesine özen gösterilir.
Seçilecek işitsel unsurların konuşmacının sesini bastırmamasına dikkat edilmelidir.
Yazı, görsel ve zemin ilişkisi: Yazının rengi ve metinde kullanılan görseller, zemin rengiyle uyumlu olmalıdır.
Zeminin rengi yazının okunmasına engel olmamalıdır.
b.
Sözlü İletişim Uygulaması Hikâye türünü tanıtan bir sunu hazırlayınız.
Hazırladığınız sunuyu çevrenizdekilerle paylaşınız.
Etkili bir sunum, gücünü, konu kadar sunumda kullanılan teknik malzemelerden alır.
Bu açıdan sunu yaparken teknik araç gereçten mutlaka yararlanmalısınız.
Çünkü CD, bilgisayar, projeksiyon cihazı, slayt makineleri, mikrofon gibi teknik araçlar ve görsellik konunun anlatılmasında ve anlaşılmasında çok etkilidir.
Bu araç ve gereçler; konuşmanıza ilgiyi artırır.
Dinleyicilerin, verdiğiniz bilgileri daha iyi algılamalarını sağlar.
Size anlatımda zaman kazandırır.
Sunumdaki monotonluğu kırarak programa renklilik katar.
Sununuzu gerçekleştirirken şunlara dikkat etmelisiniz: * Sununuzu gerçekleştirirken dili güzel kullanmaya özen gösteriniz.
* Ses tonunuza, vurgularınıza, jest ve mimiklerinize dikkat ediniz.
* Sadece sözlü olarak değil vücut diliyle de dinleyicilerle iletişim kurmaya çalışınız.
* Ciddi, ağır başlı ve derli toplu bir görünüm sergilemeye özen gösteriniz.
* Gösterdiğiniz slaytlarla açıklamaları eş zamanlı götürmelisiniz.
ÖZET Hikâye; gerçek ya da gerçeğe yakın bir olayı aktaran kısa, düzyazı şeklindeki anlatılara hikâye (öykü) denir.
Kısa oluşu, yalın bir olay örgüsüne sahip olması, genellikle önemli bir olay ya da sahne aracılığıyla tek ve yoğun bir etki uyandırması ve az sayıda kişiye yer vermesiyle roman ve diğer anlatı türlerinden ayrılır.
Hikâyede tema; üzerinde durulan duygu, düşünce ve hayallere denir.
Hikâyede olay örgüsünü oluşturan parçaların bütünleştirilmesinden yola çıkılarak tema bulunur.
Hikâyede çatışma; birbirine zıt durumların, kişilerin bir arada anlatılması çatışmayı oluşturur.
Hikâyede dramatik anlaşmazlık veya ihtilaf olarak açıklanan çatışma, hikâyenin içerisindeki güçlerin karşı karşıya gelmesi ile oluşur.
72 2.
ÜNİTE HİKÂYE Hikâyenin Yapı Unsurları: 1.
Olay 2.
Kişiler 3.
Mekân 4.Zaman Hikâyede Anlatıcı: Öyküyü okuyucu / dinleyici durumundaki bizlere anlatan varlıktır.
Bakış açısı da herhangi bir varlık, olay ve insan karşısında, sahip olduğumuz dünya görüşü, hayat tecrübesi, kültür, yaş, meslek, cinsiyet, ruh hâli ve yere göre aldığımız algılama, idrak etme ve yargılama tavrımızdır.
Bakış Açıları ve Anlatıcı Türleri Şunlardır: 1.
Hakim Bakış Açılı (İlahi = Tanrısal bakış açısı) Üçüncü Tekil (O) Anlatıcı: Yaşanmış, yaşanan ve yaşanacak olan her şeyi bilir; görür ve duyar.
Kahramanların gönlü veya kafasından geçenleri okumaya kadar uzanır.
Anlatıcı, anlattığı olayların dışında durur, gören durumundadır.
Üçüncü tekil şahıs ağzıyla konuşur.
Yazarın dilini kullanır ve bu sebeple ona “yazar-anlatıcı” da denir.
2.
Kahraman Bakış Açılı Birinci Tekil (Ben) Anlatıcı: Kahramanlardan birisidir.
Bu anlatıcı, aynı zamanda olay örgüsünün bütün yükünü üstlenen asıl kahraman olabileceği gibi, daha da geri planda yer almış kahramanlardan biri de olabilir.
Bir insanın sahip olduğu veya olabileceği bilme, görme, duyma, yaşama imkânları ile sınırlıdır.
Her zaman kendi yaşadıkları, bildikleri, duydukları ve hissettiklerini öne çıkarır.
Kahraman anlatıcı, birinci tekil şahıs ağzıyla konuşur.
Okuyucu ile daha sıcak, samimi ve inandırıcı bir diyalog kurmasıyla okuyucuya daha yakındır.
3.
Gözlemci Bakış Açılı (Ben veya O) Anlatıcı: Kurmaca dünyada olup bitenleri, sadece gözlemekle etmekle yetinir.
İkinci aşamada da gözlemlerini âdeta bir kameratarafsızlığı ile okuyucuya nakleder.
Bir “yansıtıcı” konumundadır.
Çok daha az bilgilidir.
Onun bilme, görme, duyma yetenekleri geçmiş ve geleceğe uzanmadığı gibi, kahramanların ruh hallerine de yetişemez.
Hem üçüncü tekil hem de birinci tekil olabilir.
Anlatıcının bakış açısı sınırları ve anlattıkları karşısındaki tutumuna dikkat etmek zorundadır.
Hikâyenin planı, diğer yazı türlerinde olduğu gibi üç bölümden oluşur ancak bu bölümlerin adları farklıdır.
Bunlar: a. Serim: Hikâyenin giriş bölümüdür.
Bu bölümde olayın geçtiği çevre, kişiler tanıtılarak ana olaya giriş yapılır.
b.
Düğüm: Hikâyenin bütün yönleriyle anlatıldığı en geniş bölümdür.
c.
Çözüm: Hikâyenin sonuç bölümü olup merakın bir sonuca bağlanarak giderildiği bölümdür.
73 2.
ÜNİTE HİKÂYE Hikâyede Kullanılan Bazı Anlatım Biçim ve Teknikleri a. Öyküleyici anlatım: Bir durumdan başka bir duruma geçişi, hareketli bir yaşam kesitini bir olaya bağlı olarak anlatma yöntemidir.
Öyküleyici anlatımın en önemli özelliği olayların kişi, mekân ve zamana bağlı olarak anlatılmasıdır.
b. Betimleyici anlatım: Okurun göremeyeceği fakat hayal edebileceği bir imgeyi (bir yer, kişi ya da nesne) ayrıntılı olarak anlatmaya, sergilemeye denir.
c.
Diyalog (konuşma): Hikâyede her şey anlatıcının ağzından öğrenilir.
Sürekli anlatma (dedi, yaptı…) bir süre sonra okuru sıkar.
Yazar, bu tek düzeliği ortadan kaldırmak ve eserine canlılık katmak amacıyla zaman zaman olay kişilerini konuşturur.
Anlatıcı ortadan kaldırılarak konuşmayı, olay kişilerine bırakır.
İki kişi ya da daha çok kişinin konuşmalarından meydana gelen anlatım biçimine denir.
d. İç konuşma (monolog): Anlatmaya bağlı edebî metinlerde kullanılan bir çeşit anlatım tekniğidir.
Anlatıcı anlattığı kişinin kafasından geçenleri kahramanın kendi ağzından, kafasından geçenler şeklinde okura verir.
Kahraman kendi kendine konuşuyormuş hissi uyandırılır fakat konuşmalar düzenlidir.
Hikâye Çeşitleri 1.
Olay hikâyesi: Giriş, gelişme ve sonucu olan, olaylar üzerine kurulan hikâyelerdir.
Olaylar belli bir mantık ve merak düzeni içinde işlenir.
2.
Durum (kesit) hikâyesi: Bir olayı değil günlük yaşamın her hangi bir kesitini ele alan hikâyelerdir.
Serim, düğüm, çözüm planına uyulmaz.
Belli bir sonucu da yoktur.
Olay Hikâyesi ve Durum Hikâyesi Arasındaki Farklar a.
Olay hikâyelerinde ana değer olay iken yani bir olayın anlatılması iken durum hikâyelerinde varlıkların veya olayların durumu üzerinde durulur.
b.
Olay hikâyelerinde okuyucuda merak ve heyecan uyandırılır.