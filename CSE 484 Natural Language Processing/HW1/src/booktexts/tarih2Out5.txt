Ayrıca Anadolu'nun kapıları Türklere açılmış ve böylece Anadolu'nun fetih süreci hızlanmıştır.
ALPARSLAN ve LİDERLİK Sultan Alparslan 27 bin askeriyle Bizans topraklarında ilerlerken, keşfe gönderdiği askerlerden biri huzuruna gelip telaşla: - "300 bin kişilik düşman ordusu bize doğru yaklaşıyor" der.
Alparslan önemsemeyerek şöyle der... - "Onlar telaşlansın, zira biz de onlara yaklaşıyoruz."
Türklerin İslamiyet'i Kabulü ve İlk Türk İslam Devletleri 3.
Ünite 104 Tarih 2 Sultan Alp Arslan, Malazgirt Zaferi'nden sonra İsfahan'a dönerek burada, kendisine bağlı emir ve hükümdarların tebriklerini kabul etmiştir.
Daha sonra Karahanlılar üzerine sefere çıkan sultan, Maveraünnehir sınırındaki Barzam Kalesi'nde direnişle karşılaşmıştır.
Kale komutanı Yusuf el-Harezmî teslim olduktan sonra sultanın huzuruna çıkarıldığı sırada üzerinde sakladığı hançerle Alp Arslan'ı yaralamıştır.
Dört gün sonra şehit olan Sultan Alp Arslan'ın cenazesi Merv'e getirilerek babası Çağrı Bey'in yanına defnedilmiştir.
Sultan Alp Arslan öldükten sonra daha önce veliaht tayin ettiği oğlu Melikşah, Büyük Selçuklu hükümdarı oldu.
Alp Arslan'ın kardeşi Kavurd, Melikşah'ın sultanlığını tanımadı.
İki taraf arasında meydana gelen mücadeleyi Melikşah kazandı.
Sultan Alp Arslan'ın ölümünü fırsat bilerek Selçuklu sınırlarına saldıran Gazneliler ve Karahanlılar üzerine yürüyen Melikşah, her iki devleti de anlaşmaya zorladı.
Ardından devlet merkezini İsfahan'a taşıdı.
Sultan Melikşah Dönemi'nde Selçuklu ülkesinin sınırları batıda ve doğuda genişledi.
Batı ve Doğu Karahanlı Devletleri hâkimiyet altına alındı.
Gürcistan, Kudüs, Suriye, Yemen ve Aden fethedildi.
Ayrıca Malazgirt Savaşı'ndan sonra Alp Arslan'ın emri ile Anadolu'ya yapılan akınlar bu dönemde de devam etti ve Türk komutanları İzmit'e kadar Anadolu'nun büyük bölümünü fethettiler.
Sultan Melikşah Dönemi'nin önemli sorunlarından birisi de Selçuklu Devleti içinde Bâtıni faaliyet merkezlerinin ortaya çıkmasıydı.
Hasan Sabbah'ın gizli olarak yürüttüğü faaliyetler neticesinde Bâtıniler, 1090'da Elburz Dağları'nda Alamut Kalesi'ni ele geçirdi (Görsel 3.3).
Sultan Melikşah, Bâtınilere karşı mücadele etmesi için komutanlarını gönderse de 1092'de ölümüyle harekât durmuştur.
Sultan Melikşah 38 yaşında öldüğünde geride Kaşgar'dan Marmara Denizi'ne, Kafkaslardan Yemen ve Aden'e kadar uzanan büyük bir imparatorluk bırakmıştı(Harita 3.3.).
Görsel 3.2.
Selçuklu Devleti Bayrağı Türklerin İslamiyet'i Kabulü ve İlk Türk İslam Devletleri 3.
Ünite Tarih 2 105 Görsel 3.3.
Alamut Kalesi Harita 3.3.
Büyük Selçuklu Devleti Türklerin İslamiyet'i Kabulü ve İlk Türk İslam Devletleri 3.
Ünite 106 Tarih 2 4.3.
Büyük Selçuklu Devleti'nin Yıkışılışı Melikşah'ın ölümünden hemen sonra Selçuklu devletinde Melikşah'ın oğulları arasında taht kavgaları başlamış ve devlet fetret devrine girmiştir.
Melikşah'ın eşi olan Terken Hatun, halifenin onayını alarak 1092'de 4 yaşındaki oğlu Mahmut adına Bağdat'ta hutbe okutmuştur.
Nizâmülmülk taraftarlarının desteklediği Melikşah'ın diğer oğlu Berkyaruk, kardeşiyle girdiği taht mücadelesini kazanarak tahta çıkmıştır ancak Terken Hatun, saltanatı ele geçirmek için önce Berkyaruk'un dayısı İsmail Yakuti'yi daha sonra da amcası Tutuş'u yönetime karşı isyana kışkırtmıştır.
Ülkenin batısındaki bu taht mücadelelerini kazanan Berkyaruk, bu kez de devletin doğusunda isyan eden diğer amcası Arslan Argun'u bertaraf etmiş ve böylece hâkimiyetini pekiştirmiştir.
Sultan Berkyaruk Dönemi'nin önemli olaylarından birisi de Haçlı Seferleri'nin başlamasıdır.
Türkleri Anadolu'dan atmak ve Kudüs'ü ele geçirmek amacıyla Avrupa'dan harekete geçen I. Haçlı ordusu Antakya'ya kadar ilerleyerek burayı kuşatmış, şehrin valisi, Berkyaruk'tan yardım istemiştir.
Berkyaruk, Musul emirini bu işle görevlendirmiş olsa da Musul emiri, Haçlılarla yapılan savaşı kaybetmiştir.
Taht kavgaları nedeniyle Haçlı saldırılarına karşı yeterli mücadele yapılamamış ve bunun sonucunda Antakya'yı ele geçiren Haçlılar, Kudüs'e kadar ilerlemiştir.
Sultan Berkyaruk'un ülkede iç düzeni sağlamasından sonra bu kez de kardeşi Mehmet Tapar 1099'da isyan etmiştir.
Kardeşler arasında meydana gelen savaşlar sonucunda Azerbaycan sınır olmak üzere Büyük Selçuklu Devleti ikiye bölünerek batı kısmına Mehmet Tapar, doğu kısmında ise Berkyaruk sultan olmuştur.
Sultan Berkyaruk, on iki yıl süren saltanatı boyunca sürekli taht kavgaları yaşamış ve 1104 yılında daha 25 yaşındayken ölmüştür.
Berkyaruk'un ölümünden sonra Mehmet Tapar 1105'te Selçuklu tahtına çıkmış ardından hanedan üyelerinin isyanlarını bastırarak Suriye ve civarındaki Haçlı devletleri ile mücadeleye girişmiştir.
Ayrıca Sultan Mehmet Tapar, gittikçe gelişen ve devlet için tehdit hâline gelen Bâtınî faaliyetlerine karşı önemli tedbirler almış ve Bâtıniler üzerine seferler düzenlenmiş ancak Mehmet Tapar'ın 1118 yılında ölümü üzerine bu seferler sonuçsuz kalmıştır.
Mehmet Tapar öldükten sonra kardeşi Sencer tahta geçmiştir.
Sultan Sencer, Selçuklu Devleti'ni yeniden düzenleyerek “Sultan-ı Azam” unvanını alan Sencer zamanında Selçuklular, Gaznelilere ve Karahanlılara karşı yeniden hâkimiyeti tesis etmiştir.
Karahanlı Hükümdarı Mahmut ile idaresi altındaki Türk boylarından olan Karluklar arasında çıkan anlaşmazlıkta Mahmut, Sultan Sencer'den yardım isterken Karluklar da Moğol kökenli Karahitaylardan yardım istedi.
Selçuklu ve Karahitay orduları ara- Türklerin İslamiyet'i Kabulü ve İlk Türk İslam Devletleri 3.
Ünite Tarih 2 107 sında 9 Eylül 1141'de meydana gelen Katvan Savaşı'nda hayatındaki ilk yenilgisini alan Sultan Sencer'in ordusu, bu savaşta tamamıyla dağılmış ve Karahitaylar bütün Maveraünnehir'i istila etmiştir.
Bu mağlubiyet Selçuklu Devleti ve İslam dünyası için ağır bir mağlubiyet olmuş ve Büyük Selçuklu Devleti yıkılma sürecine girmiştir.
Sultan Sencer, bu süreçte ülkesinde yaşayan Oğuzlar ile vergi ödeme konusunda çıkan anlaşmazlık neticesinde Belh'te meydana gelen savaşı kaybederek 1153'te Oğuzlara esir düşmüştür.
1156'da esaretten kurtulan Sencer'in 1157 yılında ölmesiyle Büyük Selçuklu İmparatorluğu tarih sahnesinden çekilmiştir (Görsel 3.4.).
Büyük Selçuklu Devleti'nin yıkılmasıyla ortaya çıkan devletler ve atabeylikler şöyledir: ATABEYLİKLER Şam Atabeyliği (Böriler, 1104-1154) Musul ve Halep Atabeyliği (Zengiler, 1127-1233) Azerbaycan Atabeyliği (İldenizliler, 1148-1225) Fars Atabeyliği (Salgurlular, 1148-1286) DEVLETLER Irak Selçukluları (1118-1194) Kirman Selçukluları (1048-1187) Suriye Selçukluları (1078-1117) Türkiye Selçukluları (1075 - 1308) Görsel 3.4.
Sultan Sencer Türbesi, Merv Türklerin İslamiyet'i Kabulü ve İlk Türk İslam Devletleri 3.
Ünite 108 Tarih 2 5.
BÜYÜK SELÇUKLU DEVLETİ'NDE GÜÇ VE YÖNETİM YAPISI 5.1.
Selçuklularda Devlet Teşkilatı İslamiyet'ten önceki Türk devlet geleneğinde olduğu gibi Büyük Selçuklu Devleti'nde de ülke, hükümdar ailesinin ortak malı kabul edilmiştir.
Selçuklularda devletin tek temsilcisi sultandır.
Töre ve yasaya aykırı olmamak şartıyla her hususta mutlak hâkim olan hükümdar, hiçbir zaman kutsal ve sorumsuz değildir.
İlk Türk devletlerindeki kut anlayışı Selçuklularda da devam etmiştir.
Buna göre hükümdarın emretme yetkisini doğrudan Allah'tan aldığına ve Allah adına hüküm sürdüğüne inanılmıştır.
Sultan, halkının itaatine karşılık, onların huzur ve güvenini temin ederek halkına hizmet etmektedir.
Sultanlar, tarafından yayınlanan fermanlar kanun niteliğindeydi ve halk bu fermanlara uymak zorundaydı.
Büyük Selçuklu Devleti'nde sultan adına para bastırılır, fermanlara tuğrası çekilir ve ülkenin her tarafında adına hutbe okunurdu.
İlk Türkİslam devletlerinde hükümdarlar tıraz denilen kendi ad ve lakaplarının yazılı olduğu, süslemeli özel giysiler giyerdi.
Savaşlarda ve gezilerde hükümdarın başının üstünde çetr tutulurdu.
Ayrıca namaz vakitlerinde nevbet çalınırdı.
En üst kademesinde sultanın bulunduğu Selçuklu devlet teşkilatı; saray, hükümet, adliye ve ordu unsurlarından oluşmuştur.
Hükümdar, ailesi ve maiyeti ile birlikte sarayda yaşardı.
Hükümdarın şahsına bağlı olan saray, aynı zamanda devletin yönetildiği yerdi.
Saray teşkilatında çaşnigir, candar, camedar gibi çeşitli görevliler yer alırdı.
Saray teşkilatında çalışanların başında olan ve onları denetleyen kişiye “hâcibü'l -hüccâb” denirdi.
Büyük Selçuklularda bütün devlet işleri “Büyük Divan” tarafından yürütülürdü.
“Divan-ı Saltanat” da denilen Büyük Divan'ın başında vezir bulunurdu.
Vezir, sultandan sonra divanın en büyük görevlisi ve onun mutlak vekiliydi.
Selçuklularda, Büyük Divan'a bağlı dört divan daha vardı: devletin iç ve dış yazışmalarını yapan Divan-ı İnşa (tuğra), bütün mali işlerinden sorumlu olan Divan-ı İstifa, mali ve idari işleri teftiş eden Divan-ı İşraf ve devletin askerî işleriyle ilgilenen Divan-ı Arz'dı.
Ayrıca Büyük Divan'a bağlı olmayan posta ve haberleşmeden sorumlu Divan-ı Berid, adalet işlerinden sorumlu Divan-ı Mezalim ve hatunun emrinde hizmet veren Divan-ı Hatun gibi divanlar bulunurdu.
Selçuklu adalet teşkilatı diğer Türk-İslam devletlerindeki gibi şeri ve örfi hukuk olmak üzere ikiye ayrılmıştı.
Şeri hukuk sisteminde, davalara kadılar bakardı.
Din ile ilgili bütün işlerde yetkili olan kadılar evlenme ve boşanma işlemleri, nafaka, miras ve alacak davalarına bakarlar ayrıca noter vazifesi görürler ve vakıfları yönetirlerdi.
Kadıların başına kadiü'l-kudat denilir ve sultan tarafından tayin edilirdi.
Örfi hukuk Türklerin İslamiyet'i Kabulü ve İlk Türk İslam Devletleri 3.
Ünite Tarih 2 109 sisteminde davalara emir-i dad bakardı.
Asayişi bozan ve kanunlara itaat etmeyenler örfi hukuka göre yargılanırdı.
Bugünkü adalet bakanı gibi olan emir-i dad, gerektiğinde tutuklamalarda bulunabilirdi.
Siyasi suçlar sultanın başkanlığındaki mahkeme olan Divan-ı Mezalim'de hükme bağlanırdı.
Büyük Selçuklu Devleti, özellikle Sultan Melikşah Dönemi'nde Orta Çağ'ın en büyük askerî gücü hâline gelmişti.
Selçuklu ordusu; devletin ve hükümdarın dayandığı başlıca kuvvet olan Gulaman-ı Saray askerleri, sipahilerden oluşan ve her an sefere çıkmaya hazır olan Hassa Ordusu, ikta sahiplerinin verdiği ikta askerleri, bağlı devlet askerleri, gönüllüler, ücretliler ve Türkmen kuvvetlerinden meydana gelmiştir.
Devletin kuruluşu sırasında rol oynayan Türkmenler zamanla ordudan tasfiye edilmiş ve yerleri gulam sistemine göre yetişmiş askerler getirilmiştir.
Ordunun çoğunluğu süvarilerden oluşurdu.
Savaşlarda kendi yaptıkları ok, yay, kılıç, kalkan, mızrak ve hançer gibi hafif silahlar; kuşatmalarda da arrade (hafif taşlar atan silah) ve mancınık gibi ağır silah kullanırlardı.
Ordu savaş sırasında; merkez, sağ kol, sol kol, öncü ve artçı şeklinde tertiplenirdi.
Orduya harekât esnasında sultan veya vezir, emir verirdi.
Horasan merkezli kurulan Büyük Selçuklu Devleti, Türkler ve İranlılar olmak üzere başlıca iki gruptan oluşuyordu.
Bu yüzden devlet teşkilatında iki grubun da etkisi görülürdü.
Selçuklularda vezirlik kurumunda Abbasi, Sasani ve Gazne tesiri vardı.
Devletin mülki teşkilatına İranlılar, askerî teşkilatına Türkler hâkim olmuştur.
Böylece Selçuklu devlet teşkilatlanmasında İslam-İran geleneği de yer almıştır.
Nizamülmülk'ün, Siyasetname adlı eserine göre Selçuklularda hükûmet teşkilatı ve ordu kurulurken İslam-İran geleneği esas alınmıştır.
Bu gelenek Selçuklulardan sonraki Türk-İslam devletlerine de örnek olmuştur.
Selçuklularda devlet teşkilatında İran etkisi görülmesine karşın; atabey, subaşı, tuğra, çavuş gibi teşkilatla ilgili Türkçe terimler kullanılmıştır.
Atabeylik: Selçuklularda şehzadeler küçük yaşlarda eyaletlere melik olarak gönderilmiştir.
Kendilerini yetiştirmek ve işlerini idare etmek üzere onlara birer atabey tayin edilmiştir.
Şehzadeler büyüdükten sonra da onların veziri ve kumandanı olarak kalan bu Atabeyler, onların devlet adamı olarak yetişmelerinde faydalı oluyordu ancak Atabeylerin, Melikleri sultanlığa kışkırtmak ve o sayede kendi mevkilerini yükseltmek maksadıyla sebep oldukları sarsıntılar devlete büyük zarar vermiştir.
Türklerin İslamiyet'i Kabulü ve İlk Türk İslam Devletleri 3.
Ünite 110 Tarih 2 Okuma Parçası Nizamiye Medreseleri Ortaçağ Türk-İslam dünyasında bilim ve düşünce hayatının merkezleri ve dönemin en önemli resmî eğitim öğretim kurumları, medreselerdi.
Medreselerde, zannedildiği gibi, sadece dinî eğitim yapılmıyordu; medreseler, gerek İslami ilimlerin gerekse zamanın müspet fen ilimlerinin okutulduğu (tıp, astronomi, felsefe, matematik, tarih gibi) bugünkü lise ve üniversite düzeyinde eğitim verilen yerlerdi.
Nizâmülmülk, ehlisünnet anlayışınca sapkın görülen fırkalarla, özellikle Batınilikle mücadele etmiştir.
Bağdat, Belh, Nişabur, Isfahan, Basra ve Musul'da kendi adı anılan Nizamiye Medreseleri'nin kurulmasını sağlamıştır.
Nizâmülmülk bu medreselerin inşâsı için 200 bin dirhem harcamış, medreselerin kitabeleri üzerine adını yazdırmış, etrafına pazar, hamam, depo v.s.
yaptırıp bunları medreseye vakfetmiştir.
Medreseler, sadece dini eğitim öğretim vermek için değil; devlete memur, bürokrat, idareci ve âlim yetiştirme amacı ile de kurulmuşlardır.
Nizâmülmülk'ün emriyle kurulan Nizamiye Medreseleri'nde Şâfiî Sünniliği hakimdi.
Böylece Selçuklu İmparatorluğu topraklarında Şiilere özellikle İsmaililere karşı kurulan bu medreseler Sünniliğin sağlam temellere oturtulmasını sağlamıştır.
Meşhur alim İmam Gazali, 1091- 1095 yılları arasında, Nizâmülmülk'ün daveti üzerine Bağdat - Nizamiye medresesinde başmüderris (eğitimci ve başöğretmen) olarak çalışmıştır.
Nizamiye medreseleri, devlete bağlı olarak, parasız eğitim veren, öğrencilerin tüm ihtiyaçlarının devlet ve vakıflar tarafından karşılandığı medreselerdir.
Zamanla, darülhadisler (hadis eğitimi veren medreseler) ve darüttıblar (tıp eğitim veren medreseler) gibi, belirli alanlarda eğitim veren ihtisas medreseleri de ortaya çıkmıştır.
Bu medreseler, sadece ilgili oldukları alana yönelik eğitim vermekte idiler.
Medreselerin yakınına kütüphane, öğrenciler için yatakhaneler ve yemekhaneler inşa edilir; öğrencilere, karşılıksız burs verilirdi.
Öğrenciler koşu, cirit, güreş, yüzme gibi spor eğitiminin yanında; hat, nakkaşlık, oymacılık, tezyinat gibi sanat ve musiki eğitimi de görmekte idiler.
www.eba.gov.tr img.eba.gov.tr/.../84723fb1a884d301d478092d420d1a2883942804d8007.pdf?...
pdf Türklerin İslamiyet'i Kabulü ve İlk Türk İslam Devletleri 3.
Ünite Tarih 2 111 Okuma Parçası Siyasetname Büyük Selçuklu Veziri Nizamülmülk tarafından kaleme alınmıştır.
“Siyer-ül mülûk” adı ile de bilinen, Farsça yazılmış olan bu eser, devlet yönetimiyle ilgili olan eserlerin en meşhurlarından biridir.
Nizamülmülk, bu eserinde, Türk - İslam Devletlerinin idari, mali, siyasî, askerî, sosyal ve kültürel yönlerini ortaya koymuştur.
Siyasetname'de hükümdarlara ve diğer devlet idarecilerine örnekler ve öğütlerle rehberlik yapmakta, adil devlet yönetimine dair bilgiler verilmektedir; eser, bu yönü ile bugün bile siyasetçilere ışık tutar niteliktedir.
Siyasetname, birçok yabancı dile çevrilmiştir.
Nizamülmülk'e göre sultanlar, bilginlerle görüşmeyi ihmal etmemeli ve onların fikirlerinden istifade etmelidirler.
Devleti yıkmaya çalışanlar, haram işleri açıkça yapanlar, düşmanla iş birliği yaparak ihanet edenler, kesinlikle bağışlanmamalıdır.
Siyasetname'de devlet adamlarının, adil, bilgili, akıllı, işleri ehline veren, sorumluluk ve tevazu sahibi, yönetilenlerle etkileşimi koparmayan, uyanık, dikkatli, cömert, zulme yer vermeyen, aceleci olmayan, düşünerek karar veren ve kontrolü elden bırakmayan kişiler olmaları öğütlenmiş; bilhassa, adalet kavramına vurgu yapılmıştır.
Nizamülmülk, Siyasetnamesi'nde şöyle buyurmuştur: “Amirlerin ve padişahların, Allah'ın rızasının nerede ve hangi işte olduğunu çok iyi bilmeleri, Allah rızasını gözetmeleri lazımdır.
Allah, padişahın ve amirlerin, halka yaptığı hizmet ve ihsanlardan razı olur.
İhsan olarak da, insanlar arasında adaletin gözetilmesi kâfidir.
Bu sayede halk, padişah için hayır dua ederse o memleket payidar olur; padişahın, kudret ve kuvveti artar.
Mülk (devlet), zulüm ile payidar olmaz."
Nizamülmülk, 1092 yılının Ramazan ayında, iftar yaptıktan az sonra, Batıni liderlerinden Hasan Sabbah'a bağlı Haşhaşi bir asi terörist tarafından şehid edilmiştir.
Nizamülmülk'e göre; “Bir hükümdarın halkına vereceği en büyük ihsan, adalettir.
Halk, adaletle yönetimden memnun olursa o memleket yaşar ve her gün kudret ve güç kazanır.
Memleket, zulüm ile yaşayamaz.” www.eba.gov.tr img.eba.gov.tr/.../84723fb1a884d301d478092d420d1a2883942804d8007.pdf?...
pdf Türklerin İslamiyet'i Kabulü ve İlk Türk İslam Devletleri 3.
Ünite 112 Tarih 2 5.2.
Selçuklularda Eğitim, Bilim ve Sanat İslam dünyasında öğretim ve eğitim bakımından Selçuklu Devleti çağının bir dönüm noktası olduğu bilinmektedir.
Daha önceleri dağınık olarak yapılan öğretim ilk kez Sultan Alparslan zamanında programa bağlanmış ve devlet himayesi altına alınmıştır.
Selçukluların eğitime önem vermelerinde sınırları genişleyen devletin memur ihtiyacını karşılamak, yeni fethedilen ülkelerin mânen ve kültürel olarak fethini sağlamak için gerekli unsurları yetiştirmek, Şiilik ve Batınilik gibi düşüncelerle ilim yolu ile mücadele etmek amaçlanmıştır.
Devlet bütçesiyle Alparslan ve Nizamülmülk tarafından Bağdat'da açılan Nizamiye Medreseleri dönemin tanınmış ilim ve fikir adamlarını bünyesinde toplamış ve zengin kütüphanelerle donatılmıştır.
Bağdat Nizamiye Medreseleri'nde, Gazalî 1091-1095 yılları arasında müderrislik ve rektörlük yapmıştır.
Dinî ilimler ve müspet bilimlerde eğitim yapılan bu medreseler kendinden sonraki Selçuklu ve Osmanlı medreselerine örnek olurken Batı Avrupa üniversitelerinin de kuruluşları sırasında onlardan esinlendiği ileri sürülmüştür.
Yine o dönemde İsfahan, Nişabur, Merv, Belh, Herat gibi merkezlerde birer benzeri kurulan Bağdat Nizamiyesi'nin ders konuları ve programları bütün İslam ülkelerinde ve Osmanlılar dâhil, İslam-Türk devletlerinde yüzyıllar boyunca takip ve tatbik edilmiştir.
Müslüman Türkler Bağdat'a ve diğer İslam bilim ve kültür merkezlerine ulaştıktan sonra, İslam biliminin en ihtişamlı dönemlerinde bilimin her dalı ile ilgilenmişler ve Farabi, İbni Sina, el-Harezmî, el-Ferganî gibi astronom, tabip, filozof ve âlimler yetiştirmişlerdir.
Ömer Hayyam tarafından bu dönemde Takvim-i Celali hazırlanarak Melikşah'a sunulmuştur.
Selçuklular İslam medeniyetine uymakla kalmamışlar, kendi şahsiyet ve zevklerinden bu medeniyete büyük ölçüde katkıda bulunarak, kendi sanat ve görüşlerini de ortaya koymuşlardır.
İdareleri altında bulunan Çin sınırlarından İstanbul Boğazı, Akdeniz ve Karadeniz kıyılarına, Mısır ve Yemen'e kadar Horasan, İran, Anadolu, Suriye ve Irak topraklarında egemenlik kurdukları ülkelerde cami, medrese, kümbet, hastane, kervansaray, kale ve köprü gibi bir çok mimari eserler meydana getirmişler ve islam dünyasına yeni yapı tipleri hediye etmişlerdir (Görsel 3.4, 3.5 ve 3.6).
Melikşah zamanında yapılan İsfahan Mescid-i Cuma, Gülpayegân Cami, Kazvîn'deki Mescid-i Cuma günümüze kadar gelenlerden bazılarıdır.
Şiir ve edebiyat sahasında büyük ilerlemeler kaydedilen Selçuklu devrinde özellikle Fars (İran) edebiyatı çok gelişmiştir.
Türk sultanlarının maddi ve manevi himayeleri sayesinde Ömer Hayyâm başta olmak üzere İran edebiyatının en seçkin isimleri bu çağda yetişmişlerdir.
Türklerin İslamiyet'i Kabulü ve İlk Türk İslam Devletleri 3.
Ünite Tarih 2 113 Görsel 3.5.
Mescid-i Cuma, İshahan Görsel 3.6.
Ahlat Mezar Taşları Türklerin İslamiyet'i Kabulü ve İlk Türk İslam Devletleri 3.
Ünite 114 Tarih 2 • Türklerin İslamiyet'i kabullerinde etkili olan siyasi ve sosyal gelişmeleri, İslam'ın bir anda ve toplu olarak değil aşamalı ve farklı tarihlerde kabul edildiğini, Türk-Arap ilişkilerinin Emeviler ve Abbasiler Dönemleri'ndeki farklılıklarını ve Talas Savaşı'nın sonuçlarını, • İlk Türk-İslam devletlerini ve İslam'ın Türk devlet yapısında meydana getirdiği değişimlerin neler olduklarını, Karahanlıların ve Gaznelilerin İslamiyet'in yayılmasındaki hizmetlerini, • Türk-İslam edebiyatının ilk yazılı eserleri (Kutadgu Bilig, Divânü Lûgati't-Türk, Atabetül Hakayık ve Divân-ı Hikmet) ve bunların içeriklerini, • Oğuzların İslamiyet'i kabulünün Türk-İslam tarihine etkisi ve yansımalarını, Türklerin İslamiyete olan hizmetlerini ve bu amaçla yapılan savaşlar ve bunların sebep-sonuçlarını, Selçukluların Anadolu'yu Türk yurdu yapmak ve İslamiyet'e yönelik iç ve dış tehditleri engellemek için gösterdikleri mücadele ve çabaları, • Büyük Selçuklu Devleti'nin kuruluşu ve yıkılışı sürecinde etkili olan siyasî, askerî ve dinî gelişmeleri (Dandanakan, Pasinler, Malazgirt ve Katvan Savaşları, Batınilik hareketi), • Malazgirt Savaşı'nın Anadolu'nun Türk yurdu olmasındaki etkisi ve sonuçlarını, • Büyük Selçuklu Devleti'nde devlet yönetimi, hâkimiyet anlayışı, hukuk düzeni ve askerî teşkilat yapısının nasıl olduğunu, • İran devlet geleneğine ait unsurların Selçuklu Devleti'ne olan etkilerini, • Nizamülmülk'ün "Siyasetnâme" adlı eserinin içeriğini, • Selçuklularda eğitim ve bilime verilen önemi ve bu amaçla yapılan çalışmaları, Nizamiye Medresleri'nin kuruluşu, yapısı ve misyonunun neler olduğunu ve Gazalî'nin bu medereselere etkisini, • Selçukluların kültür ve sanat adına yaptıkları çalışmaları, öğrendik.
NELER ÖĞRENDİK Türklerin İslamiyet'i Kabulü ve İlk Türk İslam Devletleri 3.
Ünite Tarih 2 115 3.
ÜNİTE ÖLÇME VE DEĞERLENDİRME SORULARI Aşağıda verilen çoktan seçmeli soruları cevaplayınız.
1.
Türklerin İslamiyet’i kabul etmesiyle devlet yapısında birçok değişiklik yaşanmıştır.
Aşağıdakilerden hangisi bu değişimlerden biri değildir?
A) Askeri teşkilata önem vermeye başlamaları B) Hükümdarların sultan unvanını kullanması C) Şer’i hukukun uygulanması D) Hükümdarlığın halife tarafından onaylanması 2.
Türk tarihinin ilk sözlüğü kabul edilen eser aşağıdakilerden hangisidir?
A) Divan-ı Hikmet B) Kutadgu Bilig C) Dîvânu Lugâti't-Türk D) İhya’ü’ulümi’d-din 3.
Malazgirt Zaferi’nden sonra Abbasi halifesinin “İslam Ülkelerinin Sultanı’’ unvanı verdiği hükümdar aşağıdakilerden hangisidir?
A) Tuğrul Bey B) Attila C) Mete Han D) Alp Arslan 4.
Büyük Selçuklu Devleti’nde devletin iç ve dış yazışmalarına bakan divan aşağıdakilerden hangisidir?
A) Divan-ı İstifa B) Divan-ı Arz C) Divan-ı İnşa D) Divan-ı Berid 5.
Selçuklularda eyaletlere gönderilen şehzadeleri yetiştirmek ve işlerini idare etmek amacıyla gönderilen görevliye verilen isim aşağıdakilerden hangisidir?
A) Çetr B) Kadı C) Tıraz D) Atabey 116 Tarih 2 Türklerin İslamiyet'i Kabulü ve İlk Türk İslam Devletleri 3.
Ünite 116 6.
Büyük Selçuklu Devleti’nde, devletin çeşitli konulardaki yazışma işlerine bakan divan aşağıdakilerden hangisidir?
A) İstifa Divanı B) Tuğra Divanı C) İşraf Divanı D) Arz Divanı 7.
Büyük Selçuklu Devleti’nde eyaletlerin ve vilayetlerin başında bulunan askerî görevlilerden hükümdar soyundan olanlara ne denirdi?
A) Şıhne B) Amid C) Melik D) Amil 8.
Karahanlılar Dönemi Türk edebiyatı eserlerindendir.
Uygur harfleriyle yazılmıştır.
Eserin adı hakikatlerin eşiği anlamına gelmektedir.
Konusu dinî ve ahlakidir.
Yazarı Edip Ahmet Yükneki’dir.
Hakkında bilgi verilen eser aşağıdakilerden hangisidir?
A) Atabetü’l – Hakayık B) Dîvânu Lugâti't-Türk C) Kutadgu Bilig D) Divan-ı Hikmet 9.
Talas Savaşı’nda Türkler aşağıdakilerden hangisini desteklemişlerdir?
A) İranlıları B) Rusları C) Arapları D) Bizanslıları 10.Nizamiye Medresesi aşağıdaki devletlerden hangisi zamanında yapılmıştır?
A) Karahanlılar B) Gazneliler C) Büyük Selçuklular D) Memlukler Tarih 2 117 ÖLÇME DEĞERLENDİRME SORULARI CEVAP ANAHTARI 1.Ünite İlk ve Orta Çağlarda Türk Dünyası 1 C 2 A 3 B 4 A 5 D 6 B 7 C 8 C 9 A 10 D 2.Ünite İslam Medeniyetinin Doğuşu 1 C 2 A 3 B 4 D 5 A 6 A 7 D 8 D 9 C 10 D 3.Ünite Türkler'in İslamiyeti Kabulü ve İlk Türk İslam Devletleri 1 A 2 C 3 D 4 C 5 D 6 B 7 C 8 A 9 C 10 C 118 Tarih 2 SÖZLÜK -Aabide : Anıt.
avam : Alt tabaka.
-Bbarbar : Uygarlaşmamış (kavim, topluluk).
Bâtıni : Bâtıniye mezhebinden olan kimse -Ccamedar : Hanedan üyelerinin elbiselerinden sorumlu kimse.
candar : 1.
Koruyucu.
2.
Muhafız.
cihanşümul : Evrensel.
cihat : Din uğruna yapılan savaş.
-Ççaşnigir : Sofracı.
çetr : Anadolu Selçuklularında hükümdarlık alameti olarak kullanılan saltanat şemsiyesinin ismi.
-Ddivan : Yüksek düzeydeki devlet adamlarının kurduğu büyük meclis.
-Eentrika : Bir işi sağlamak veya bozmak için girişilen gizli çalışma, oyun, dolap, düzen, dalavere, desise, hile.
-Ffetihname : Bir yerin alındığını müjdelemek için hükümdarların yabancı devlet adamları, şehzadeler, valiler vb.ne yazdıkları resmî mektup.
fıkıh : İslam hukukunda din ve dünya işleri ile ilgili ana kaynaklardan yararlanarak konulmuş olan kuralların bütünü.
fidye : Tutsak edilen veya rehin alınan bir kimsenin serbest bırakılması için istenen para.
fitne : Karışıklık, kargaşa.
Tarih 2 119 -Gganimet : Savaşta düşmandan zorla ele geçirilen mal.
gulam : İslam devletlerinde kölelerden oluşan, hükümdarı korumakla görevli olan askerî birliklerdir.
-Hhanedan : 1.
Hükümdar, devlet büyüğü vb.
bir kişiye dayanan soy.
2.
Büyük aile.
haraç : İslam Devleti'nde Müslüman olmayanların devlete ödemekle yükümlü oldukları vergi.
havas : Nitelikler, özellikler.
hububat : Tahıl.
hutbe : Cuma ve bayram namazlarında minberde okunan dua ve verilen öğüt.
-İistişare : Danışma.
-Kkabile : Boy.
kadı : Tanzimat'a kadar her türlü davaya, Tanzimat ile Medeni Kanun arasındaki dönemde ise yalnız evlenme, boşanma, nafaka, miras davalarına bakan mahkemelerin başkanları.
konfederasyon : Birden fazla ülkenin genellikle dış işleri ve savunma alanlarında federasyona göre biraz daha ılımlı bir bağımlılık içinde ortak politika ve yönetim izleyip diğer alanlarda ise bölgesel yönetimlerinde serbest bulundukları devletler topluluğu.
kotuz : Hükümdarlık sembolü olarak başa takılan tüy.
kut : 1.
Devlet idaresinde güç, yaratıcılık ve yetki bakımından sahip olunan üstün güç.
2.
İlahi bir kaynaktan gelen rahmet, bereket.
kutsal : Güçlü bir dinî saygı uyandıran veya uyandırması gereken, tapınılacak veya yolunda can verilecek derecede sevilen, mukaddes.
120 Tarih 2 -Mmaiyet : Üst görevlinin yanında bulunan kimseler, alt kademedekiler.
mancınık : Top yapımının bilinmediği çağlarda, kale kuşatmalarında, ağır taş gülle fırlatmakta kullanılan basit bir savaş aracı.
medeniyet : Uygarlık.
muazzam : Çok büyük, çok iri, koskoca, koskocaman.
-Nnafaka : Geçinmek için gerekli olan şeylerin bütünü, geçimlik.
nevbet : Türk İslam Devletleri'nde sarayda ve bazı özel yerlerde sabah, ikindi, yatsı zamanlarında çalınan askerî mızıka.
-Ootağ : Padişah ve vezirler için yapılan gösterişli ve etekli çadır.
-Öözerk : Ayrı bir yasaya bağlı olarak kendi kendini yönetme yetkisi olan (kuruluş, devlet vb.
), muhtar, otonom.
-Ppapirüs : Nil kıyılarında yetişen, sürüngen, çıplak saplı, otsu bir bitki olan Papirüs'ün saplarından yapılan kâğıt.
-Rreform : Düzeltme.
rivayet : 1.
Bir olay, bir haber veya sözü nakletme.
2.
Söylenti.
rönesans : XV.
yüzyıldan başlayarak İtalya'da ve daha sonra diğer Avrupa ülkelerinde hümanizmin etkisiyle ortaya çıkan, klasik İlk Çağ kültür ve sanatına dayanarak gelişen bilim ve sanat akımı.
-Ssahabe : Hz. Muhammed'i görmüş ve onun sohbetinde bulunmuş Müslümanlar, ashap.
skolastik düşünce : İnanç ve bilgiyi kiliseyle, özellikle Aristoteles'in bilimsel sistemini uyumlu bir biçimde birleştirmeye çalışan Orta Çağ felsefesi.
Tarih 2 121 subaşı : 1.
Şehirlerin güvenlik işlerine bakan görevlilerin başı.
2.
Osmanlılarda kapıkulu süvarileri arasından, savaş zamanı güvenlik işlerine bakmak, barış zamanı da vergi toplamak işleri için ayrılan kimse.
sultan : Müslüman hükümdarların kullandıkları unvan, padişah.
süvari : Atlı asker.
-Şşehzade : Padişahların ve oğullarının erkek çocuklarına verilen san.
şer'i : İslam hukukuyla ilgili.
şûra : Bir alanla ilgili olarak oluşturulan danışma kurulu.
-Ttasavvuf : Tanrı'nın niteliğini ve evrenin oluşumunu varlık birliğiyle açıklayan dinî ve felsefi akım.
tefekkür : Düşünme, düşünüş.
tefsir : Kur'an'ın surelerini açıklayarak görüşler ileri sürme ve bunları yazma, yorumlama.
töre : 1.
Bir toplulukta benimsenmiş, yerleşmiş davranış ve yaşama biçimlerinin, kuralların, görenek ve geleneklerin, ortaklaşa alışkanlıkların, tutulan yolların bütünü, âdet.
2.
Hukuk.
-Vveliaht : Bir hükümdarın ölümünden veya tahttan çekilmesinden sonra tahta geçmeye aday olan kimse.
-Yyabgu : Orta Asya'da kurulan ilk Türk devletlerinde kağandan sonra gelen en üst düzeydeki yöneticinin unvanı.
yağız : Yağız ve kuvvetli, yiğit.
122 Tarih 2 KAYNAKÇA AKSOY, Mustafa, (2015), “Türklerde Sosyal Yapı”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 255-265.
AKYÜZ, Yahya, (2015), “Türklerde Eğitim”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 345-368.
ALİŞ, Şehnaz, (2015), “Türk Edebiyatı”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 393-405.
ATAY, Hüseyin, (1980), “Bazı İslâm Filozof ve Düşünürlerine Göre İlimlerin Sayımı ve Tasnifi”, AÜİF İslam İlimleri Enstitüsü Dergisi, 4, 1-41.
ATÇEKEN, İsmail Hakkı, (2003), "Berberîler Ve Hicrî I.yüzyıl İslâm Fetihlerindeki Rolü", İSTEM (İslâm, San'at, Tarih, Edebiyat ve Mûsıkîsi) Dergisi,2, s. 81-93 AVCI, Casim (1998), “Hilâfet”, Türkiye Diyanet Vakfı İslam Ansiklopedisi AVCI, Casim, ŞENTÜRK ,Recep, (2001), “Kabile”, Türkiye Diyanet Vakfı İslam Ansiklopedisi, c.
24, ss.
30-32, İstanbul: Türkiye Diyanet Vakfı Yayınları.
AYCAN, İrfan, SARIÇAM, İbrahim, (2011), Emeviler, Ankara: Türkiye Diyanet Vakfı Yayınları.
AYDEMİR, Abdullah, (2006), İslami Kaynaklara Göre Peygamberler, Ankara: Türkiye Diyanet Vakfı Yayınları.
BARTOLD, Vasiliy Vladimiroviç., (2010), Orta Asya, Çev.
Ahsen BATUR, İstanbul: Selenge Yayınları, BAYRAKDAR, Mehmet, (2012), İslam Bilim Adamları, İstanbul: İnkılap Yayınları.
BEKSAÇ A.
Engin, (1995), “Endülüs Emevileri”, Türkiye Diyanet Vakfı İslam Ansiklopedisi, c.
11, ss.
225-233, İstanbul: Türkiye Diyanet Vakfı Yayınları.
BİÇER, Bekir, (2013), “Orta Çağda Kürtler ve Türkler”, Sosyal Bilimler Dergisi 6, 231- 261.
BOZKURT, Nahide (2003), “Medrese”, Türkiye Diyanet Vakfı İslam Ansiklopedisi, c.
28, ss.
323-327, İstanbul: Türkiye Diyanet Vakfı Yayınları.
ÇAĞRICI, Mustafa, (1996), “Gazzali”, Türkiye Diyanet Vakfı İslam Ansiklopedisi, c.
13, ss.
489-505, İstanbul: Türkiye Diyanet Vakfı Yayınları.
Tarih 2 123 ÇANDARLIOĞLU, Gülçin, (2002), “Uygur Devletleri Tarihi ve Kültürü”, Türkler Ansiklopedisi, c.
2, ss.193-214, Ankara: Yeni Türkiye Yayınları.
ÇUBUKÇU, İbrahim Agâh (1983), İslâm Düşünürleri, Ankara: Ankara Üniversitesi İlâhiyat Fakültesi Yayınları.
DURANT, Will.
(2004), İslam Medeniyeti, çev.
Orhan Bahaeddin, İstanbul: Elips Kitap.
ERSOY, Ayla, (2015), “ Türklerde Sanat”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 407-426.
GEDİKLİ, Fethi, (2015), “Türklerde Hukuk”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 223-239.
GOLDEN, Peter B.
(2015), Dünya Tarihinde Orta Asya, Çev.
Yahya Kemal TAŞTAN, İstanbul: Ötüken Neşriyat.
GÖKALP, Ziya.
(2016), Türkleşmek, İslamlaşmak, Muasırlaşmak, İstanbul: Ötüken Yayınları.
GUMİLEV, Lev Nikolayeviç, (2002), Eski Türkler, İstanbul: Selenge Yayınları.
HİZMETLİ, Sabri, (1999), “Genel Olarak Raşid Halifeler Dönemi Olayları: Sonuçları ve Etkileri”, Ankara Üniversitesi İlahiyat Fakültesi Dergisi, c.
39, 1, 27-54.
İLHAN, Suat ,(2010), Türk Olmak Zordur, İstanbul: Alfa Yayınları, KAFESOĞLU, İbrahim, (1995), Türk Milli Kültürü, İstanbul: Boğaziçi Yayınları.
KAFESOĞLU, İbrahim, (2014), Umumi Türk Tarihi Hakkında Tespitler Görüşler Mülâhazalar, İstanbul: Ötüken Neşriyat.
KAPAR, Mehmet Ali, (2016), “Hudeybiye Seferi ve Hz. Muhammed'in Barışçı Siyaseti”, Tarihin Peşinde, 16, 155-175.
KARAPINAR, Mahmut, (2006), "Abbasiler Dönemi Türklerin Siyasi Faaliyetleri", Türkler Ansiklopedisi, c.
4, ss.
352-363, Ankara: Yeni Türkiye Yayınları.
KELEBEK, Mustafa, (2000), “İslam Hukuk Felsefesi Açısından Medine Vesikası”, Cumhuriyet Üniversitesi İlahiyat Fakültesi Dergisi, c.
4, 1, 324-375.
KOCA, Salim, (2002), “Eski Türklerde Devlet Geleneği ve Teşkilatı”, Türkler Ansiklo- 124 Tarih 2 pedisi, c.
2, ss.823-844, Ankara: Yeni Türkiye Yayınları.
KOCA, Salim, (2002), “Eski Türklerde Sosyal ve Ekonomik Hayat”, Türkler Ansiklopedisi, c.
3, ss.
15-37, Ankara: Yeni Türkiye Yayınları.
KOCABAŞ, Şakir, (1996), “İslam ve Bilim”, Divan, 1, 67-93.
KOÇSOY, Şevket, (2002), “Türk Tarih Kronolojisi”, Türkler Ansiklopedisi, c.
1, ss.73- 188, Ankara: Yeni Türkiye Yayınları.
KÖSOĞLU, Nevzat, (2013), Hukuka Bağlılık Açısından Eski Türklerde - İslam'da ve Osmanlı'da Devlet, İstanbul: Ötüken Yayınları.
LAYPANOV, Kazi T.- MİZİYEV, İsmail M. (2010), Türk Halklarının Kökeni, Çev.
Hatice BAĞCI, İstanbul: Selenge Yayınları, MERÇİL, Erdoğan, (1993), Müslüman-Türk Devletleri Tarihi, Ankara: TTK Yayınları.
MİLLİ EĞİTİM BAKANLIĞI, (2018),Ortaöğretim Tarih Dersi Öğretim Programı, Ankara.
NEMETH, Gyula, (2002), “Atilla ve Hunları”, Türkler Ansiklopedisi, c.
1, ss.887-901, Ankara: Yeni Türkiye Yayınları.
NİYAZİ, Mehmed , (2007),Türk Devlet Felsefesi, İstanbul: Ötüken Neşriyat.
Nizamü'l-Mülk, (2009), Siyasetname (çev.
Mehmet Taha Ayar), İstanbul, Türkiye İş Bankası Kültür Yayınları.
ÖGEL, Bahaeddin, (2001), Türk Mitolojisi, c.
1, İstanbul: MEB Yayınları.
ÖZAYDIN, Abdülkerim, (2002), “Türkler'in İslâmiyet'i Kabulü”, Türkler Ansiklopedisi, c.4, ss.
409-454, Ankara: Yeni Türkiye Yayınları.
ÖZDEMİR, Mehmet, (1997), Endülüs Müslümanları İlim ve Kültür Tarihi, Ankara: Türkiye Diyanet Vakfı Yayınları.
ÖZGÜDENLİ, Osman Gazi, (2017), Selçuklular, İstanbul: İSAM Yayınları.
RONAN, Colin A.
(2003), Bilim Tarihi, Ankara: Tübitak Yayınları.
ROUX, Jean Poul, (2006), Orta Asya-Tarih ve Uygarlık, (çev.
Lale Arslan), İstanbul: Kabalcı Yayınevi.
Tarih 2 125 SALMAN, Hüseyin, (2015), “Türk Adı, Türklerin Anayurdu ve Göçler”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 1-8.
SALMAN, Hüseyin, (2015), “Türk Adı, Türklerin Anayurdu ve Göçler”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 9-30.
SARICA, Bedri, (2008), “Kutadgu Bilig'de Komutan ve Ordunun Nitelikleri”, Atatürk Üniversitesi Türkiyat Araştırmaları Enstitüsü Dergisi, 37, 87-103.
SARIÇAM, İbrahim, (2007), Hz. Muhammed ve Evrensel Mesajı, Ankara: DİB Yayınları.
SARIÇAM, İbrahim-ERŞAHİN, Seyfettin, (2017), İslam Medeniyeti Tarihi, Ankara: Türkiye Diyanet Vakfı Yayınları.
SÜMER, Faruk (2007), Oğuzlar, Ankara: Ankara Üniversitesi Dil ve Tarih-Coğrafya Fakültesi Yayınları.
TABAKOĞLU, Ahmet, (2015), “Türklerde Ekonomi”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 287-316.
TANERİ, Aydın, (1997), Türk Devlet Geleneği, İstanbul: MEB Yayınları.
TAŞAĞIL, Ahmet, (2017), Kök Tengri'nin Çocukları, İstanbul: Bilge Kültür Sanat Yayınevi.
TOGAN, Zeki Velidi, (1981), Umumi Türk Tarihine Giriş, İstanbul: Enderun Kitabevi.
TOZLU, Selahattin, (2015), “Türklerde Devlet Yönetimi”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 205-222.
TURAN, Osman, (1996), Türk Cihan Hâkimiyeti Mefkûresi, İstanbul: Boğaziçi Yayınları.
TURAN, Osman, (2009), Selçuklular Tarihi ve Türk İslam Medeniyeti, İstanbul: Ötüken Neşriyat.
ÜLKEN, Hilmi Ziya, (2007), Türk Tefekkür Tarihi, İstanbul: Yapı Kredi Yayınları.
YAZICI, Nesimi, (1992), İlk Türk İslam Devletleri Tarihi, Ankara: Ankara Üniversitesi İlahiyat Fakültesi Yayınları.
YAZICI, Nesimi, (2015), “İlk Müslüman Türk Devletleri”, Türk Tarihi ve Kültürü, Ed.
126 Tarih 2 Cemil ÖZTÜRK, Ankara: Pegem Akademi, s. 31-56.
YILDIZ, Hakkı Dursun, (1988), “Abbasîler”, Türkiye Diyanet Vakfı İslam Ansiklopedisi, c.
1, ss.
31-48, İstanbul: Türkiye Diyanet Vakfı Yayınları.
YILDIZ, Hakkı Dursun, (2010), İslamiyet ve Türkler, İstanbul: Kamer Yayınları, YILMAZ, Ali, (2015), “Türklerde Ordu”, Türk Tarihi ve Kültürü, Ed.
Cemil ÖZTÜRK, Ankara: Pegem Akademi, s. 241-254.
YİĞİT, İsmail, (1995), “Emeviler”, Türkiye Diyanet Vakfı İslam Ansiklopedisi, c.
11, ss.
87-104, İstanbul: Türkiye Diyanet Vakfı Yayınları.
Genel Ağ Kaynakçası img.eba.gov.tr/.../84723fb1a884d301d478092d420d1a2883942804d8007.pdf?...pdf www.tdk.gov.tr https://www.islamdusunceatlasi.org/ Tüm görseller yüklenici firma tarafından temin edilmiştir.





























