Yazar kendisiyle beraber aile büyüklerinden ve sosyal çevresinden, aile içi durumlarından da söz etmiş midir?
Açıklayınız.
3.
“Tekbirlerden sonra iki rekât namaz kılındı.
İmamın her söylediğini bütün müezzinler tekrarlıyorlardı.
Bunun arkasından cemaatin, doğruluş, eğiliş ve secdeye kapanış hâlinde dalgalanması, taşması geliyordu.
Ben de her secdede alnımı yeşil, serin çimenlere koydukça, kendimi burada harekete gelen bu dağ gibi dalganın bir zerresi gibi hissediyordum.
Ruhumda gurur ve emniyet rüzgârları esiyordu...” Yukarıdaki parçada, yazarın tutumunu öznellik ve nesnellik açısından değerlendiriniz.
Dil Bilgisi 1.
Uygulama 1.
Okuduğunuz metinden alınan aşağıdaki cümlelerdeki bağlaçları bulunuz.
a.
Şimdi kafamda, ne bu harbin bir türlü anlayamadığım gayesi veya gayesizliği vardı ne dökülecek kanları.
b. Yeniçeriler, sipahiler konaklamıştı.
Yahut hünkâr veya serdar alayları Tuna’ya, Ukrayna’ya, Alaman içlerine giderlerken buradan süzülüp geçmişlerdi... c.
Milletin asırlardır o kadar şikâyetsiz tahammül ettiği ve onun bütün tarihini teşkil eden “ebedî seferberlik” in gerçek manasını artık sezinliyor gibiydim.
d.
Çocuklar ya analarının ya babalarının yanlarında sıralara sokulmuşlardı.
e.
Bazen inip bazen gürleşen, fakat tesiri ve azameti daima artan bu tekbir sesleri, çayırları dolduruyordu.
2.
Okuduğunuz metinden alınan aşağıdaki cümlelerdeki edatları bulunuz.
a.
Kendimi burada harekete gelen bu dağ gibi dalganın bir zerresi gibi hissediyordum.
81 3.
ÜNİTE BİYOGRAFİ - OTOBİYOGRAFİ b.
Şimdi artık seyrekleşmiş, azametlerini kaybetmiş gibi görünen ulu ağaçların gölgesinde, kim bilir kaç defa otağlar kurulmuştu.
82 3.
ÜNİTE BİYOGRAFİ - OTOBİYOGRAFİ 3.
Metin Hazırlık Bir şiir antoloji hazırlasaydınız bu antolojide hangi şairlere ve şiirlere yer verirdiniz?
AHMEDÎ - Allah rahmet eylesinSivas’tandır.
Murat Han Gazi devrinde boy beyi olan Mîr Süleyman Şah’ın maiyetindeki şairlerden ve o dönemin bilgili kişilerindendi.
İskendername’yi adı geçen adına söylemişti.
Bu eserde, bâtıni ilimlerden, afaki ve enfüsi teşbih ve temsil ile geometri, astronomi, yıldızlar ilmi ve hikmetten çok mana ve marifeti bir araya getirip kullanmıştır.
Ama şiirinde pek o kadar zerafet, söz ve ifadelerinde hemen hiç güzellik yoktur.
Rivayet edilir ki adı geçen kitap, Ahmedî tarafından yazıldıktan sonra çağının ileri gelenlerine sunulmuş ve hiç kabul görmemiş.
Bu tarz şiirle bir kitaptansa fazlalıklardan arındırılmış bir kaside tercih edilirdi, demişler.
O da bu ayıplamadan kırılıp gücenerek büyük bir üzüntüye kapılmış ve bu kızgınlıkla kendisine bir hastalık arız olup sıhhati bozulmuş.
Meğer o sırada merhum Şeyhî ile aynı odayı paylaşan yakın dost imişler.
Olan biteni Şeyhî’ye anlatmış ve böyle bir kitaptan bir temizce kaside daha iyi olurdu, demelerini ona nakletmiş.
Bunun üzerine Şeyhî, o gece Ahmedî adına duruma uygun bir muhayyel kaside meydana getirmiş.
Ertesi gün Ahmedî, o bir gecelik kasideyi alıp erkâna gelmiş.
Kaside ileri gelenlere arz edilince bunlar şiiri büyük bir dikkatle gözden geçirmişler.
Görmüşler ki kaside beyitleri ile kitaptaki şiirlerin pek bir münasebeti bulunmuyor, lafız ve mana bakımından ise aralarında hiçbir benzerlik yok.
Eğer bu kaside seninse o kitap senin değildir, eğer kitap seninse kaside senin değildir deyip aralarında aşırı bir farklılık yokken iki edebiyatçının şiirlerini birbirinden ayırıp seçmişler.
Meğer o zamanın ileri gelenleri, şiirden anlayan nüktedan kişiler, anlama aşina ve izan sahibi insanlar imiş.
Böyle zamanlar aydın kişilerin en mutlu anı ve bu gibi ulular marifet sahiplerinin saadetidir.
Ahmedî’nin Mîr Süleyman adına mürettep divanı, çok sayıda kaside, terci ve gazeli vardır.
Şiir üslubu Şeyhî tarzına yakın ve ilk dönem şairleri vadisinde, Farsçadan tercüme, didaktik özelliktedir.
Bu birkaç matla onundur.
Matla: Fikr eyle mebde’in neredendir nedir me’âd Hem geldiğinden işbu makâma nedir murâd “Geldiğin ve gidilecek yerin neresi olduğunu bir düşün, ayrıca bu makama gelişinin sebebi nedir onu da.” 83 3.
ÜNİTE BİYOGRAFİ - OTOBİYOGRAFİ Matla: Bî-bekâdır bu menzil ey ahbâb Fettekullâhe ulu’l-elbâb “Ey dost, bu menzil sonludur, geçicidir.
Ey akıl sahipleri, Allah’tan korkunuz!” Bu beyit de İskendername’sindendir.
Beyit: Hâr-puştun hâr saklar cânını Nermlik döker semûrun kanını “Kirpinin canını dikenler korur, yumuşaklık ise samurun ölümü olur.” Aynı anlama gelen bir başka beyit: “Savaş ve barış yerinde gereklidir, gül yerinde gül, diken yerinde diken.” Selman ile Zahîr’in kasidelerinin çoğunu Türkçeye çevirmiş, yine tıp alanında Mesâil-i Kanûn-ı Şifâ’yı manzum olarak tercüme etmiş ve muteber bir kitap yapmıştır.
Sözün özü, şiiri ehliyetine, gazelleri marifetine göre değildir.
Latîfî Tezkiresi Hazırlayan: Mustafa ISEN Metinde Geçen Kelime ve Kelime Grupları afaki: Bir kaynağa dayanmayan, hayalî arız olmak: Bulaşmak, sürekli görünür durumda olmak.
enfüsî: Nesnelerin gerçeğine değil, ferdin düşünce ve duygularına dayanan, öznel.
hikmet: Bilgelik.
lafız: Söz, kelime.
maiyet: Üst görevlinin yanında bulunan kimseler.
manzum: Nazım ifade şekli ile ölçülü ve uyaklı biçimde yazılmış.
muteber: Saygın, itibarı olan, hatırı sayılır.
84 3.
ÜNİTE BİYOGRAFİ - OTOBİYOGRAFİ mürekkep: Birleşmiş, birleşik.
nüktedan: Nükteci.
Bilgi Kutusu Tezkire Divan edebiyatında, kişilerin biyografisini çeşitli yönleriyle ele alan eserlere tezkire denir.
Bu eserler mensur yazılmakla birlikte içinde manzum kısımların yer aldığı tezkireler de vardır.
Tezkireler bugünkü edebiyat tarihlerinin ve şiir antolojilerinin yerini tutmaktadır.
Yazıldığı çağın sosyal, kültürel, sanatsal ortamını içeren tezkireler, aynı zamanda günümüz araştırmaları için değerli birer belge ve kaynak durumundadır.
Edebiyatımızdaki ilk tezkire Ali Şir Nevai’nin “Mecalisü’n-Nefais” adlı eseridir.
Latîfî (Tezkiretü’ş-Şuara), Sinan Paşa (Tezkiretü’l Evliya) Sehi Bey (Heşt Behişt) başlıca tezkire yazarlarındandır.
Metni Anlama ve Çözümleme 1.
Okuduğunuz metinde Ahmedî hakkında hangi bilgiler verilmektedir?
2.
Latîfî’nin Ahmedî hakkındaki düşüncelerini olumlu ya da olumsuz olup olmadığı bakımından değerlendiriniz.
3.
Ahmedî’nin kitabı dönemin sanat çevresinde beğenilmemesi üzerine Ahmedî ne yapmıştır?
Bu davranışı nasıl değerlendiriyorsunuz?
4.
Kaside ileri gelenlere arz edilince bunlar şiiri büyük bir dikkatle gözden geçirmişler.
Görmüşler ki kaside beyitleri ile kitaptaki şiirlerin pek bir münasebeti bulunmuyor, lafız ve mana bakımından ise aralarında hiçbir benzerlik yok.
Eğer bu kaside seninse o kitap senin değildir, eğer kitap seninse kaside senin değildir deyip aralarında aşırı bir farklılık yokken iki edebiyatçının şiirlerini birbirinden ayırıp seçmişler.
Meğer o zamanın ileri gelenleri, şiirden anlayan nüktedan kişiler, anlama aşina ve izan sahibi insanlar imiş.
Bu parçadan hareketle dönemin sanat ve kültür anlayışı hakkında çıkarımlarınızı aşağıda boş bırakılan yere yazınız.
............................................................................................................................................ ............................................................................................................................................ ............................................................................................................................................ ............................................................................................................................................ ............................................................................................................................................ ............................................................................................................................................ 85 3.
ÜNİTE BİYOGRAFİ - OTOBİYOGRAFİ ............................................................................................................................................ ............................................................................................................................................ ............................................................................................................................................ ............................................................................................................................................ ............................................................................................................................................
YAZMA a.
Yazma Tür ve Tekniklerini Tanıma Öz geçmiş (Curriculum Vitae = CV) Bir kişinin geçmişteki eğitim durumlarını, başarılarını, deneyimlerini, çalışma hayatındaki tecrübelerini net ve açık bir dille anlattığı yazıya öz geçmiş denir.
Beceriler, deneyimler, eğitim durumu, iş tecrübesi vb.
ile ilgili konularda hazırlanan kişiye ait özet bilgidir.
Öz geçmiş, işe uygunluğu, özellikleri ve başarıyı özetle anlatan bir araçtır.
Öz geçmişin içeriği net, açık ve kısa olmalıdır.
İş görüşmesine girmek için adaylar tarafından yazılır ve bir ön mektupla işverene sunulur.
İki tür öz geçmiş yazılabilir; zaman sıralı öz geçmiş ve işlevsel (fonksiyonel) öz geçmiş.
Zaman sıralı (kronolojik) öz geçmişte iş ve eğitim en sondan başlanarak ters tarih sırasına göre yazılır.
Özellikle arka arkaya aynı iş alanında, birçok değişik iş yerinde çalı- 86 3.
ÜNİTE BİYOGRAFİ - OTOBİYOGRAFİ şılmış ise tercih edilecek format bu olmalıdır.
Ayrıca uzun süre iş hayatına ara verdiyseniz eğer bu CV türü kişiye daha fazla yararlı olur.
İşlevsel öz geçmiş yazımında önemli olan yapılanların gruplara ayrılmasıdır.
Her grup istenirse tarih sırasına konulabilir.
Bu tür öz geçmiş en yaygın kullanılan ve anlaşılması en kolay olanıdır.
Yeni işe başlayanlara, yeni mezunlara, belirli bir alanda uzmanlığı olmayan kişilere zaman sıralı, kronolojik CV tavsiye edilir.
b.
Yazma Sürecini Uygulama  Bir işe başvurmak için ilk yapmanız gereken bir CV hazırlamaktır.
Çoğu CV, diğerlerinin arasında bazen üzerinde birkaç dakika harcanmadan elenmektedir.
Bu nedenle dikkat çekici bir CV hazırlanmalıdır.
CV ÖRNEĞİ KİŞİSEL BİLGİLER: Ad soyad : Doğum tarihi: Doğum yeri: Medeni durumu: Askerlik durumu: EĞİTİM DURUMU: 2018-2023 ........... 2014-2017 2006-2013 ... YABANCI DİLLER: 1.
2.
... DENEYİMLER: 2022- ........... ....... ....... 87 3.
ÜNİTE BİYOGRAFİ - OTOBİYOGRAFİ STAJ: KATILDIĞI KURSLAR: 1.
2.
.... Hazırlık: Öncelikle başvuracağınız iş yeri, firma ve istediğiniz pozisyonla ilgili araştırma yapınız.
Yazdıklarınızı belgelendirmek zorunda olduğunuzdan onları ve fotoğrafınızı hazırlayınız.
Fotoğraf olarak fotoğrafçıda çekilmiş vesikalık fotoğrafı koymalısınız.
Fotoğrafınız takım elbiseli olmalı.
Silik, bulanık, arka planı karışık fotoğraflar koymamalısınız.
CV’nize fotoğraf eklemeyi kesinlikle ihmal etmeyin.
Başvurunuzu değerlendiren kişiler nasıl göründüğünüzü ve nasıl bir duruşunuzun olduğunu da bilmek isterler.
Planlama: CV örneklerini incelendikten sonra öz geçmişinizin bölümlerini belirleyiniz.
Bu bölümlerde vereceğiniz bilgileri planlayınız.
CV’nizin formatını hedef işverenle uygunluğuna dikkat ederek belirleyiniz.
Eğer yaratıcı bir alanda bir iş düşünüyorsanız, daha serbest ve orijinal bir format seçebilirsiniz.
Finans ya da pazarlama gibi bir alanı düşünüyorsanız, yazma ve “word” kullanma becerilerinizi gösterebileceğiniz ve işveren için nasıl yararlı olacağınızı anlatacağınız bir format daha uygun olur.
Taslak metin oluşturma: Planınız doğrultusunda taslak metninizi oluşturunuz.
Öncelikle iletişim bilgileri çok önemlidir, birkaç kez iletişim bilgileri kontrol edilmelidir.
CV’ ye kişisel bilgilerden başlanmalı, düzgün bir profil oluşturulmalıdır.
Eğitim bilgileri en son aldığımız eğitim kurumundan başlamalı yine aynı şekilde iş deneyiminiz en son çalıştığınız iş ve iş pozisyonuyla devam etmelidir.
Eğitimler, sertifikalar, beceriler, ilgi alanları ve referanslarla CV bitirilmelidir.
Öz Geçmiş Yazarken; 1.
Bilgileri A-4 kâğıda en fazla 2 sayfa olarak birinci ya da üçüncü tekil kişi ağzıyla bilgisayarda yazınız.
2.
Staj deneyimlerinizi anlatırken kazandığınız becerileri, uygulamaya koyduğunuz karar verme yetilerini, elde ettiğiniz ve kaydettiğiniz gelişimleri aktarın.
3.
Becerilerinizi anlatırken başka iş ve meslekler için de geçerliliğine dikkat edin.
4.
CV’nizin her duruma uygun çeşitli versiyonlarını hazırlamak avantajlıdır.
Bunu Word programı ile rahatlıkla yapabilirsiniz.
5.
‘’Times New Roman’’ veya “Arial’’ gibi kolay okunabilen karakterler kullanınız, 11 ya da 12 punto ile yazınız.
88 3.
ÜNİTE BİYOGRAFİ - OTOBİYOGRAFİ 6.
CV’nizi kısa tutmaya çalışın, açık ve anlaşılır bir format seçin.
7.
CV’nizde referanslarınızı belirtmeyin.
Mülakat için verebileceğiniz referanslar ve ilgili telefon ve adresler konusunda hazırlıklı olun.
Metni düzenleme ve geliştirme: • Yazdığınız öz geçmişi, anlatım yönünden kontrol ediniz.
• Yazdıklarınızı dikkatli bir biçimde okuyup bir başka kişiye daha kontrol ettiriniz.
Varsa yazım yanlışlarını gideriniz.
• Yazınızı biçimsel özellikler (kâğıt düzeni vb.)
açısından da gözden geçiriniz.
Yazılan metni paylaşma: Yazdığınız öz geçmişi ilgili makama iletiniz.
Öz geçmiş formu örneğini kendinize uygun olan bilgiler doğrultusunda doldurunuz.
Kişisel Bilgiler Adı soyadı :………………………………………………..
Doğum yeri ve tarihi :……………………………………………….. Medenî durumu : Evli ( ) Bekâr ( ) Diğer ( )……….
Askerlik durumu : Yaptı ( ) Yapmadı ( ) Muaf ( ) Sürücü belgesi : Yok ( ) Var ( ) Sınıfı ( ) Eğitim Bilgileri Yer Tarih İlkokul :………………………………………………..
Ortaokul :……………………………………………….. Lise :………………………………………………..
Üniversite :……………………………………………….. Yüksek lisans :………………………………………………..
Doktora :……………………………………………….. Yabancı dili ve derecesi :………….. Orta ( ) İyi ( ) Çok iyi ( ) Bilgisayar bilgisi :……………………………………………….. 89 3.
ÜNİTE BİYOGRAFİ - OTOBİYOGRAFİ İş Deneyimi Kurum veya kuruluş adı: Göreve başlama tarihi ayrılma tarihi ………………………………… ……….
……………….
…………… ………………………………… ……….
……………….
…………… ………………………………… ……….
……………….
…………… Nitelikler, Beceriler Sertifikaları :……………………………………………….. Yapılan projeler :……………………………………………….
Ödülleri :……………………………………………….. Yayınları :……………………………………………….. İlgi alanları :……………………………………………….. Kişisel özellikler :………………………………………………..
Amaç :……………………………………………….. Bilgi alınabilecek kişiler :……………………………………………….. :……………………………………………….. :……………………………………………….. Haberleşme adresi :………………………………………………..
SÖZLÜ İLETİŞİM Kendinizi ya da yakından tanıdığınız birini çevrenizdekilere tanıtan bir konuşma yapınız.
ÖZET Biyografiye, yaşam öyküsü de denebilir.
Bir kişinin yaşamını anlatmayı konu alan edebiyat türüdür.
Yazarın kendi yaşamını anlattığı otobiyografiler de bu türün içinde yer alır.
Biyografi kişisel anılara ya da araştırma sonucu edinilmiş sözlü ve yazılı malzemelerin düzenlenmesine ve yorumlanmasına dayandığı için tarihin bir dalı olarak da görülebilir.
Biyografi türünün ilk örnekleri arasında “tercüme-i hâl” denilen Hz. Muhammed’in hayatı üzerine kaleme alınan “siyer” kitaplarını verebiliriz.
Roman, hikâye gibi tahkiye kurgusu içerisinde, olay anlatımı üslûbuyla kişiyi bir roman kahramanı gibi olayların içindeki konumlarıyla sunan eserlere de “edebî biyografi” ya da “biyografik roman” denir.
90 3.
ÜNİTE BİYOGRAFİ - OTOBİYOGRAFİ Otobiyografi (öz yaşam öyküsü),bireyin kendi hayatını; geçmiş ve şimdiki yaşantısı ile geleceğe ilişkin planlarını yazılı olarak anlatmasıdır.
Ünlü bir kimsenin hayatını, kişiliğini, eserlerini, başarılarını ayrıntılarıyla ele alan veya bilimsel bir alanda özel bir konu ya da sorun üzerine yazılan inceleme yazısına monografi (tek yazı) denir.
Portre, bir kimseyi karakteristik özellikleriyle okuyucuya tanıtmak amacıyla yazılan edebî yazılara denir.
Kişinin sadece dış görünüşünün (boyunun, yüzünün, giyinişinin, hareketlerinin…) anlatıldığı portreye fizikî portre; iç dünyasının, alışkanlıklarının, duygularının, fikirlerinin, zayıf taraflarının anlatıldığı portreye ruhî portre (tinsel, moral portre) denir.
Çoğu zaman fizikî portre ile ruhî portre iç içe verilir.
Biyografi ve Otobiyografi Tarzında Yazılan Eserler Biyografi ve otobiyografi tarzı hikâye ve romanlarda biçim olarak benimsenmiştir.
Sanatçılar, bazı hikâyelerinde tanıdıkları kişilerin ya da kendi hayat hikâyelerinden kesitler sunarak biyografi ve otobiyografi tarzından faydalanmıştır.
Necati Cumalı (Viran Dağlar); Hıfzı Topuz (Gazi ve Fikriye); Ayşe Kulin (Adı Aylin, Füreya, Köprü, Türkan, Veda-Esir Şehirde Bir Konak); Beşir Ayvazoğlu (Bozgunda Fetih Rüyası); Attilâ İlhan (Allahın Süngüleri-Reis Paşa, Gazi Paşa); Sadık Yalsızuçanlar (Gezgin, Cam ve Elmas, Anka); İskender Pala (Şah ve Sultan); Sinan Yağmur (Aşkın Gözyaşları) biyografik tarzda yazılmış romanlara örnek olarak gösterilebilir.
Necip Fazıl Kısakürek (Kafa Kâğıdı); Abidin Dino (Kısa Hayat Hikâyem), Aziz Nesin (Böyle Gelmiş Böyle Gitmez), Şevket Süreyya Aydemir (Suyu Arayan Adam) otobiyografik tarda yazılmış romanlara örnek olarak gösterilebilir.
Tezkireler, belli bir meslekte tanınmış kişilerin, başta şairler olmak üzere, hattatların, mimar, musiki ustaları… hayat ve sanatlarından söz eden eserdir.
Bunların şairlerden söz edenine şuara tezkiresi denir.
Tezkire türünün ilk örneği Ali Şir Nevai’nin “Mecalisü’n-Nefais” adlı eseridir.
Öz geçmiş (Curriculum Vitae: CV), bir kişinin geçmişteki eğitim durumlarını, başarılarını, deneyimlerini, çalışma hayatındaki tecrübelerini net ve açık bir dille anlattığı yazıya öz geçmiş denir.
Beceriler, deneyimler, eğitim durumu, iş tecrübesi vb.
ile ilgili konularda hazırlanan kişiye ait özet bilgidir.
Öz geçmiş, işe uygunluğu, özellikleri ve başarıyı özetle anlatan bir araçtır.
91 3.
ÜNİTE BİYOGRAFİ - OTOBİYOGRAFİ ÖLÇME DEĞERLENDİRME 1.
Çocuklar model alma yoluyla kişiliklerini oluşturduklarından ünlü kişilerin yaşamlarını merak ederler.
Onların bu ihtiyacını karşılayacak tür ...............dır.
Yaşamın incelenmesi ile öğrenciler tarihsel zaman ve mekândaki gerçek kişiler hakkında bilgi edinirken hem kişileri hem tarihi hem de tarihsel mekânları öğrenirler.
Bu türde kişinin başarılı olduğu alanlar, eserleri, ürünleri detaylı ve belgelere dayandırılarak nesnel şekilde tanıtılır.
Bu parçada noktalı yere aşağıdakilerden hangisi getirlimelidir?
A) Gezi yazısı B) Tarih kitapları C) Biyografi D) Günlük 2.
“Henüz dört, dört buçuk yaşında bir çocuktum, beni okula başlattılar!
Niçin, bilmiyorum.
Hidayet Cihangir’e yakın bir mahalle olan Sirkeci Mescit içindeki mahalle mektebine devam ediyordu.
Beni de oraya verdiler.
Mahalle mektebinin ne olduğunu ilk defa orada gördüm.
Sirkeci Mescit, Cihangir ve Firuzağa büyük yangınlarında yanmadı, hâlâ duruyor.” Bu parça aşağıdaki edebî metinlerin hangisinden alınmıştır?
A) Mektup B) Günlük C) Biyografi D) Otobiyografi 3.
“Kırşehir’de 1938’de doğan Neşet Ertaş, Çiçekdağı’ndan Türkiye' ye açılan bir halk ozanıdır.
Babası kendisi gibi bir saz üstadı olan Muharrem Ertaş, annesi Döne Ertaş’tır.
Çocukluğu köyde geçen Neşet Ertaş, ilkokulda keman ve bağlama çalmaya başlamıştır.
Babasının ondaki yeteneği görmesi sonucu düğünlerde saz çalarak müzik hayatına 1950’lerin başında başlamıştır.
Neşet Ertaş, abdallık kültürünün son büyük efsanesi olarak bilinir.
Unesco, hayatta olduğu dönemde Neşet Ertaş’ı “Somut Olmayan Kültürel Mirasın Korunması Sözleşmesi” ne bağlı olarak, Türkiye envanterinde “Ulusal, yaşayan insan hazinesi” olarak kabul etmiştir.” Bu parça aşağıdaki edebî metinlerin hangisinden alınmıştır?
A) Biyografi B) Otobiyografi C) Mektup D) Anı 4.
I.
Kişilerin yaşamı tarafsız bir bakış açısıyla yazılmalı, II.
Verilecek bilgiler; belgelere, kanıtlara ve tanıklara dayandırılmalıdır.
III.
Kişinin yaşamı anlatılırken aşırılıklardan yani aşırı derecede yüceltmeden ya da kıyasıya eleştirmeden kaçınılmalıdır.
IV.
Çevreden duyulma bilgilere de yer verilmelidir.
Biyografi ile ilgili olarak verilen özelliklerden hangisi yanlıştır?
A) I B) II C) III D) IV 92 3.
ÜNİTE BİYOGRAFİ - OTOBİYOGRAFİ 5.
Ünlü bir kimsenin hayatını, kişiliğini, eserlerini, başarılarını ayrıntılarıyla ele alan veya bilimsel bir alanda özel bir konu ya da sorun üzerine yazılan inceleme yazısına---denir.
Bu tür eserlerde herhangi bir yer, bir eser, bir yazar, tarihî bir olay, bilimsel bir alana ait bir sorun özel bir görüşle veya bakış açısıyla değerlendirilebileceği gibi bir konu üzerinde derinlemesine bir inceleme de yapılabilir.
Bu parçada boş bırakılan yere aşağıdakilerden hangisi getirilmelidir?
A) Monografi B) Otobiyografi C) Anı D) Günlük 6.
I. Otobiyografi, belgelere dayanılarak yazılmalıdır.
II.
Derlenen bilgiler bilimsel araştırma yöntemiyle bir araya getirilmelidir.
III.
Kişi hayatındaki her şeyi değil anlatmaya değer olanları kaleme almalıdır.
IV.
Otobiyografiler, yaşamı yazılan kişi ile ilgili araştırma yapan kişiler tarafından kaleme alınır.
Otobiyografi ile ilgili olarak verilen özelliklerden hangisi yanlıştır?
A) I B) II C) III D) IV 7.
Aşağıdakilerden hangisi biyografik tarzda yazılmış romanlara örnek olarak gösterilemez?
A) İskender Pala, Şah ve Sultan B) Oğuz Atay, Bir Bilim Adamının Romanı C) Necip Fazıl Kısakürek, Kafa Kâğıdı D) Attilâ İlhan, Gazi Paşa 8.
I. Divan edebiyatında, kişilerin biyografisini çeşitli yönleriyle ele alan eserlere de tezkire denir.
II.
Bu eserler mensur yazılmakla birlikte içinde manzum kısımların yer aldığı tezkireler de vardır.
III.
Tezkireler bugünkü edebiyat tarihlerinin ve şiir antolojilerinin yerini tutmaktadır.
IV.
Edebiyatımızdaki ilk tezkire Latîfî’nin Tezkiretü’ş-Şuara adlı eseridir.
Tezkireler ile ilgili olarak verilen özelliklerden hangisi yanlıştır?
A) I. B) II.
C) III.
D) IV.
93 3.
ÜNİTE BİYOGRAFİ - OTOBİYOGRAFİ 9.
Aşağıdaki cümlelerin hangisinde edat kullanılmamıştır?
A) Onunla iyi geçinmek için elimden geleni yaptım.
B) Güneşle beraber bütün ağaçlar çiçek açtı.
C) İmamın her söylediğini bütün müezzinler tekrarlıyorlardı.
D) Arkadaşımın altın kadar saf bir kalbi vardı.
10.
“Ya bu adam, yarabbi!
Ya bu baba nasıl görmüyor idi ki, kızının elinden bütün sevdikleri böyle birer birer alınacak.” Bu dizelerde aşağıdaki kelime türlerinden hangisi yoktur?
A) Sıfat B) Ünlem C) Edat D) Bağlaç 11.
I. Aptalın dostluğu köy görünceye kadar.
II.
Aptal, ata binince bey oldum sanır; şalgam aşa girince yağ oldum sanır.
III.
Ana gibi yâr, Bağdat gibi diyar olmaz.
IV.
At sahibine göre kişner.
Numaralanmış atasözlerinin hangisinde “edat” kullanılmamıştır?
A) I. B) II.
C) III.
D) IV.
12.
Aşağıdaki cümlelerin hangisinde bağlaç iki cümleyi birbirine bağlamıştır?
A) Dünyada sevilmiş ve seven nafile bekler.
B) Sinirinden ne balonu ne de topu görüyordu.
C) Hem edebiyatı hem matematiği seviyordum.
D) Bütün gün çok çalıştım ancak hiç yorulmadım.
94 3.
ÜNİTE BİYOGRAFİ - OTOBİYOGRAFİ CEVAP ANAHTARI 1.
Metin “Ruşen Eşref Ünaydın-Hayatı ve Eserleri” Metni Anlama ve Çözümleme Soruları Cevap Anahtarı 1.
Ruşen Eşref Ünaydın’ın yaşam öyküsü anlatılmıştır.
Okuyucuya bilgi ve kültür düzeyinde katkı sağlamıştır.
Metin: Ruşen Eşref Ünaydın 2.
Bir başkası –yazar- tarafından anlatılmıştır.
3.
Açık ve sade bir dil kullanılmıştır.
2.
Metin “Suyu Arayan Adam” Metni Anlama ve Çözümleme Soruları Cevap Anahtarı 1.
Bizzat yazar tarafından yani olayları yaşayan kişi tarafından anlatılmıştır.
2.
Otobiyografi yazılarında yazar kendisiyle beraber aile büyüklerinden ve sosyal çevresinden, aile içi durumlarından da söz eder.
Ama burada sadece kendi yaşadıklarına ve duygularına yer vermiştir.
3.
Gördüğü manzara karşısında duygulanır, yazar kişisel duygu ve düşüncelerini yansıtmıştır.
Bu bakımdan anlatımda öznel yaklaşımlar hakimdir.
3.
Metin “Ahmedî” Metni Anlama ve Çözümleme Soruları Cevap Anahtarı 1.
Memleketi, yaşadığı dönem, şairin ilmi ve şairlik yönü, hayatından bir kesit, devrin sanat bilinci, şairin eserlerinden örnekler.
2.
İlmi yönünü övülmüş ancak şairlik yönünün yetersizliği vurgulanmıştır.
3.
Ahmedî hastalanır.
Bu arada Şeyhî ile karşılaşır ve durumu ona arz eder.
O da hemen bir şiir yazar ve değerlendirme kuruluna götürmesini söyler.
4.
İşinin ehli kişiler, üsluptan ve sanattan iyi anlamaktadırlar.
Dil Bilgisi Uygulama 1. a. ne…ne, veya b. yahut, veya c. ve d. ya…ya e. bazen ve fakat 2. a. gibi b. gibi 3.
Ünite Ölçme ve Değerlendirme 1 2 3 4 5 6 7 8 9 10 11 12 C D A D A D C D C C B D NELER ÖĞRENECEĞİZ?
Bu üniteyi tamamladığınızda; • Mektup türünün genel özelliklerini, • E-postayı, • Filleri ve fiil yapılarını, • Mektup/e-posta yazmayı, • Roman yazmayı, • Açık oturumu ve açık oturumun özelliklerini öğreneceksiniz.
4.
ÜNİTE MEKTUP / E-POSTA 96 4.
ÜNİTE MEKTUP / E POSTA OKUMA 1.
Metin Hazırlık Mektup türünün hayatımızdan silinmek üzere olduğu bugünlerde; mektubun beraberinde taşıdığı heyecanı, hayat sahnelerini, aile bağlarını yeniden hatırlatması için neler yapılabilir?
En çok kiminle mektuplaşmak isterdiniz?
Niçin?
3 Mayıs 1954 Abidinciğim, Son mektubun ne iyi idi, iyi çalışmanın coşkunluğu ve nikbinliği taşıyordu satırlardan; ne iyi hep böyle ol.
Sade kendine iyi bakabiliyor musun, tek arzum yanında olup sen yorgun olduğun müddetçe sana istediğim gibi bakabilmek, sanki böyle olunca sen harikalar yaparsın gibi geliyor bana, hâlbuki, asıl bensiz yapıyorsun harikaları; kendi aptal kuruntum, ama herkese de bir kuruntu gerek.
Düşündüm de kendi üzerime, ben belki sadece değen kişilere kendimi harcamaya, yazmaya, üzmeye ve sevinmeye razı olurum, hâlbuki bu ayıp, insan herkese karşı her şeyi yapabilmeli.
Bahar, güneş ve sıcak ortalığa yayıldı, burada insanların baharla haşır neşir olması orası gibi değil, daha rahat, daha keyifli, daha kozmik bir karışma var buradaki insanlarda, meselâ akşamın ılık ışığına, sanki tabiat daha kendilerinden bir şey, kendi malları... taze yumurta, taze yoğurt, kuzu kapaması, feryat figan yeşiller, zehir gibi güneş, sonra Ankara’nın o dehşet akşam ışığı... insanlardaki o mutad kaygısızlık, baharla bir sebebini, hikmetini buluyor.
Belki ben de havalar yüzünden biraz şaşkınım.
Kışı o kadar zor geçirdim ki, bazen düşündükçe şaşıyorum, nasıl geçti diye ve irademe şaşıyorum, gözümü zorla ve sistemli bir şekilde yumdum, kışın kötülüğüne.
Sen herhalde artık yakında, yazın sayfiye, deniz, güneş vs. için bana durumunu bildirirsin.
Annem hâlâ mahdum beyle işini halledemedi, ben bir çaresine bakacağım.
Kitaptan iki 97 4.
ÜNİTE MEKTUP / E POSTA tane yolladım, tarihli nüshalar.
Dersler 30 Mayısta kesiliyor, imtihanlar da galiba 25 Haziranda bitiyor.
Sergiyi merak ediyorum, her şeyi merak ediyorum... Gözlerinden öperim.
Güzin Sensiz Her Şey Renksiz, Güzin Dino, Abidin Dino Metinde Geçen Kelime ve Kelime Grupları kozmik: Evrenle ve onun genel düzeniyle ilgili.
mahdum: Erkek evlat, oğul.
mutad: Alışılmış olan.
nikbin: İyimserlik.
sayfiye: Yazlık ev, yazlık yer.
Bilgi Kutusu  Mektup Türünün Genel Özellikleri Mektuplar, insanların duygu ve düşüncelerini, çevrelerinde olup bitenleri, uzaklardaki yakınlarına samimi bir üslupla kâğıda dökerek anlattıkları yazılardır.
Mektuplar yazıldıkları dönemlere ışık tutan önemli belgeler, tarihî kaynaklardır.
Mektupta kullanılacak anlatım, mektubu okuyacak kişinin kültür düzeyine göre olmalıdır.
Arkadaşa yazılacak bir mektupta kullanılacak dil, bir büyüğe yazılacak mektuptaki dilden farklıdır.
Mektup bugünkü iletişim araçlarının olmadığı zamanlarda insanlar tarafından yaygın bir şekilde kullanılan, haberleşmeyi sağlayan tek iletişim aracıdır.
Mısır firavunları ile Hitit krallarının diplomatik mektupları bilinen ilk mektup örnekleridir.
Batı edebiyatında ilk mektup örnekleri, Yunan edebiyatında görülmüş Latin edebiyatında yaygınlaşmıştır.
17. yüzyılda gelişen mektup 19. yüzyıldan sonra edebî tür olarak büyük bir önem kazanmıştır.
Bütün dünyada olduğu gibi bizde de mektubun önemli bir yeri vardır.
Fuzuli’nin Şikâyetname’si bu türün ilk örneğidir.
Ayrıca tarihî şahsiyetler arasında da mektup yazma geleneği vardır: Kanuni ile Hürrem Sultan, II.
Beyazıd ile Cem Sultan arasındaki mektuplaşmalar vb.
Divan edebiyatında mektup denildiğinde akla ilk gelecek eserler münşeatlardır.
Divan edebiyatında nesir biçimindeki yazıya inşâ, nesir yazarına da münşi denir.
Nesir hâlindeki yazıların bir araya toplanmasından meydana gelen eserlere ise münşeat denir.
Münşeat’larda resmî ve özel mektuplara geniş yer verilir.
Bunlar, yazı hüneri göstermek amacıyla, çok süslü ve ağır bir dille yazılmış yazılardır.
Edebiyatımızda mektup türü, Tanzimat Edebiyatı Dönemi’nde gelişmeye başlar.
Özellikle Abdülhak Hamit ile Namık Kemal’in birbirlerine yazdıkları mektuplar, bu gelişmenin önemli örnekleridir.
Bilim, edebiyat ve 98 4.
ÜNİTE MEKTUP / E POSTA siyaset adamlarının mektupları, çağının özelliklerini yansıttığı için birer “belge” niteliği de taşır.
Tanzimat Edebiyatı Dönemi’nde Şinasi’nin öncülüğüyle başlayan düz anlatım akımı, mektuplarda da etkisini göstermiş; Tanzimat’tan bu yana yazılan özel mektuplarda yapmacıksız, doğal bir anlatım kullanılmıştır.
Türk edebiyatında özel mektupların herhangi bir yazı veya kitap içinde veya bir kişiye ait toplu olarak yayımlanması da yine Tanzimat Dönemi’ndedir.
Mektup,Cumhuriyet Dönemi’nde daha da yaygınlaşmıştır.
Özel mektuplar, resmî mektuplar, iş mektupları ve elektronik mektuplar olmak üzere dört tür mektup vardır.
Özel mektuplar; birbiriyle yakın tanış insanlar ve eş dost arasında yazılan mektuplardır.
İsteğe bağlı yazılabilir.
Bu tür mektuplarda doğal ve samimi anlatım ön plandadır.
Sanatçı ve edebiyatçıların daha çok genel konular üzerinde yazdıkları özel mektuplara ‘edebi mektup’ denir.
Özel mektuba konu yönünden bir sınır çizilemez.
Dostlar, arkadaşlar, akrabalar vb.
arasında konuşulabilecek her tür konuda özel mektup yazılabilir.
Ele alınan konunun niteliği ve mektubun göndericisi ile alıcısının birbirlerine karşı özel durumları, mektubun dil ve anlatım özelliklerini belirleyen ana etkenlerdir.
Her mektup aynı üslupla yazılmaz.
Özel mektuplarda konu dışına çıkılmamalı, alıcıyı ilgilendirmeyecek ayrıntılara yer verilmemelidir.
Duygu ve düşünceler; kısa cümlelerle, duru, yalın, özentisiz, içten ve anlaşılır bir dille anlatılmalıdır.
Mektuplarda giriş, gelişme ve sonuç bölümlerinin olması bir zorunluluk değildir plan dahilinde yazmak yalnızca anlatmayı ve anlamayı kolaylaştırır.
Giriş bölümü, mektubun yazılış nedeninin belirtildiği bölümdür.
Bu neden, genellikle özlem ve merak bildiren cümlelerle ortaya konur.
Gelişme bölümü mektupta asıl anlatılmak istenenlerin ortaya konduğu, ayrıntılara girildiği bölümdür.
Mektup sevgi, saygı ve iyi dileklerin bildirildiği sonuç bölümüyle tamamlanır.
Özel Mektupların Biçim Özellikleri Şunlardır 1.
Mektup, temiz ve düzgün bir kâğıda, siyah ya da mavi mürekkepli bir kalemle yazılır.
Günümüzde mektupların bilgisayarla yazılması hoş karşılansa da en doğrusu özel mektubun elle, mümkünse el yazısıyla yazılmasıdır.
Mektup kâğıdının beyaz ve çizgisiz olması gerekir.
2.
Mektubun yazıldığı yer ve tarih, kâğıdın sağ üst köşesine yazılır.
3.
Mektup bir hitap sözüyle başlar.
Bu hitap, mektup yazılan kişiyle mektubu yazan kişi arasındaki özel durum dikkate alınarak belirlenir.
Hitaplarda her kelime büyük harfle başlar ve hitap sözünden sonra virgül konur.
Sevgili Kardeşim, Aziz Dostum, Değerli Arkadaşım, ... 4.
Mektubu yazan kişinin ismi mektubun sağ alt köşesine yazılır; ismin yazıldığı yerin üstüne imza atılır.
99 4.
ÜNİTE MEKTUP / E POSTA 5.
Mektubu yazan kişinin adresi sol alt köşeye yazılır 6.
Zarfın üzerine gönderenin adresi sol üst köşede, alıcının adresi ise sağ alt köşede yer alacak şekilde yazılır.
Adreste yer alan her kelime büyük harfle başlar ve adres bilgileri okunaklı bir yazıyla yazılır.
Resmî mektuplar; devlet kurumlarının aralarında veya kişilerle devlet kurumları arasında yazılan mektuplardır.
Bu tür mektuplarda anlatım ciddi ve saygılıdır.
Konu dışındaki bilgi ve istekler yer almaz.
Dilekçeler bir tür resmî mektup olarak da kabul edilebilir.
Bu tür mektuplar A4 kâğıdına olabildiğince kısa, öz bir şekilde, ciddi bir dil ve anlatımla daktilo veya bilgisayarla yazılır.
Resmî mektup üst makama yazılmış ise “arz ederim”, alt makama yazılmışsa “rica ederim” ifadesiyle sona erer.
İş mektupları; özel kurumların arasında veya kişilerle kurumlar arasında yapılan mektup yazışmasına iş mektubu denir.
Kısaca ticari bir konuda bir dileği bildirmek için yazılan mektuplardır.
Bu tür mektuplarda anlatım kısa ve öz olmalı; açık, anlaşılır ve kesin ifade kullanılmalıdır.
İş mektupları firma adının yazılı olduğu kâğıtlara genellikle daktilo ya da bilgisayarla yazılır.