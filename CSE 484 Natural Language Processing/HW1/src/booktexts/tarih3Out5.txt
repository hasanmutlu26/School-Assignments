Murat döneminde, donanma güçlendirilmiş ve denizlerde etkili konuma gelmiştir.
2.
TIMAR SİSTEMİ Osmanlı Devleti’nde tımar sistemi sadece askerî bir sistem olmayıp toprağa dayalı olarak ekonominin temelini oluşturan bir sistemdir.
Bu sistemin sosyal yönü de vardır.
Osmanlı toplum yapısı içinde vergi ödeyen ve vergi ödemeyerek askerî yararlılık gösteren bir yapı biçimindedir.
Tımar sistemi, Osmanlı Devleti’nde askerî-idari teşkilatlanmanın yanında mirî arazi sisteminin işleyişinde, köylü ve çiftçilerin ödeyecekleri vergilerin belirlenmesinde, tarımsal ekonominin yönetiminde belirleyici bir etken olmuştur.
Devlet, reaya denilen halktan her yıl alacağı öşür vergisini kendisi tahsil etmeyerek askerî hizmet karşılığında tımarlı sipahiye tahsis etmiştir.
Tımarlı sipahi bu vergi karşılığında savaş zamanında cebelü denilen askerlerle savaşa katılmak zorunda olmuştur.
Tımar, devlet görevlilerine hizmetleri karşılığında belli bir bölgenin vergi toplama yetkisinin devredilmesidir.
Bu sistemin temel amacı seferler için asker beslemektir.
Tımar OSMANLI DONANMASI Görsel: Donanma (Temsilî) 82 sistemi, sadece askerî ihtiyaçları düzenlemekle kalmamış aynı zamanda eyaletlerin yönetimiyle beraber devletin ekonomik, sosyal ve tarım alanlarındaki politikalarının da temelini oluşturmuştur.
Osmanlı Devleti’nde yönetici sınıf dışında kalan tüm tebaa, reaya olarak kabul edilmiştir.
Reaya, yönetici sınıftan farklı kurallara tabi ayrı zümreyi oluşturmuştur.
Reaya bulunduğu toprağı terk edemez.
Tımarlar fonksiyonlarına göre has, zeamet ve tımar olarak bölümlere ayrılmıştır.
Has, geliri 100.000 akçeden fazla olan topraklardır.
Bu topraklar padişaha ait olan topraklardır.
Zeamet, geliri 20.000 akçe ile 100.000 akçe arasında olan topraklardır.
Bu topraklar devletin üst düzey yöneticilerine aittir.
Tımar topraklar ise geliri 20.000 akçeye kadar olan topraklardır.
Genellikle tarım ile uğraşan köylü, çiftçi kesime verilmiştir.
Osmanlı eyalet sisteminin temelini oluşturmuştur.
Bununla birlikte eyalet askerleri içinde en önemli bölümdür.
Osmanlı merkez kuvvetlerinden olan Yeniçeri Ocağı ile taşradaki eyaletlerdeki tımarlı sipahiler benzer görevleri yerine getirmişlerdir.
Tımar sistemi sayesinde Osmanlı Devleti, ekonomik olarak oldukça iyi duruma gelmiştir.
Toprağın sürekli olarak ekilip dikilmesi sağlanmış, üretim tüketim dengesi kurulmuştur.
Bu denge sayesinde üretimde süreklilik sağlanmıştır.
Elde edilen ürün karşılığında asker yetiştirilmesi devletin savaşa hazır konumda asker bulundurmasını sağlamıştır.
Hazineden para ayrılmadan askerin teçhizatıyla birlikte savaşa katılması devleti ekonomik olarak daha iyi duruma getirmiştir.
Osmanlı ordu sisteminde Tımarlı Sipahiler ile Yeniçeri Ocağı birbirlerine karşı denge unsuru olmuşlardır.
3.
DEVLETLEŞME SÜRECİ AÇISINDAN YENİÇERİ OCAĞI VE DEVŞİRME SİSTEMİ Osmanlı Devleti’nde devşirme sistemi ile Yeniçeri Ocağı devletleşme sürecinde askerî alanda büyük pay sahibidir.
Osmanlı askerî gücünün temelini oluşturan Yeniçerilerin yetişmesi için açılan Yeniçeri Ocağı ile bu ocağın insan gücü kaynağını sağlayan devşirme sistemidir.
3.1.Yeniçeri Ocağının Kurulması Osmanlı Devleti, Abbasilerde ve Selçuklularda görülen gulâm sistemini geliştirerek daha mükemmel hâle getirmişlerdir.
Yeniçeri Ocağı, Osmanlı Devleti’nin gulâm sistemini geliştirerek oluşturduğu askerî birliktir.
Merkez ordusu içinde önemli bir yere sahiptir.
Tımar sisteminin Osmanlı Devleti’ne sağladığı katkılar nelerdir?
Araştırınız.
ARAŞTIRALIM 83 Görsel: Yeniçeri Ocağı (Temsilî) Gulâm Erkek çocuk, delikanlı, azat edilmiş köle, muhafız anlamlarına gelmektedir.
Gulâm Sistemi Abbasi ve Selçukluların uyguladıkları sistemdir.
Ergenlik dönemine girmiş olan çocukların askere alınmasıdır.
Abbasiler döneminde başlangıçta İran kökenli askerler halifenin muhafız birliklerine alınmış, daha sonra Türk kökenli askerler bu birliklere alınmaya başlamıştır.
Selçuklular, devleti korumak için ücretli ve profesyonel bir ordu oluşturmuşlardır.
Bu ordunun bir bölümünü sultanı ve sarayı korumakla görevlendirmişlerdir.
Selçuklularda muhafız birliği olarak görülen bu sınıf gulâm askerlerinden oluşturulmuştur.
Selçuklularda saray, en büyük gulâm yetiştirme merkezi hâline gelmiştir.
BİLGİ KUTUSU Kapıkulu Ocaklarının en büyüğü ve en nüfuzlusu olarak I. Murat zamanında Edirne’nin Fethi’nden sonra kurulmuştur.
Ocağın kurulmasında Osmanlı Devleti’nin Balkanlar’da fetihlerini devam ettirmesi etkili olmuştur.
Balkanlarda sürekli bir yaya kuvvetinin oluşturulması zorunlu olmuştur.
Yeniçeri Ocağı’na asker temin etmek için Pençik Kanunu’na göre savaş esirlerinden alınanlar, Türk çiftçi ailelerinin yanında bir süre çalıştıktan sonra ocağa alınmaları, esir ve devşirmelerin Türk hizmetinden sonra ocağa alınmaları usulü benimsenmiştir.
84 Hristiyan esirleriyle devşirmeler Acemi Ocağında yetiştirildikten sonra Yeniçeri Ocağına alınmışlardır.
Burada eğitilenler kabiliyet ve kıdemlerine göre çeşitli görevlerde bulunur, aldıkları ücrette farklılıklar oluşurdu.
Yeniçeri Ocağı, muharebede hükümdarın bulunduğu merkez kuvvetler arasında yer alırdı.
Ocağın görevi muharebe esnasında hükümdarı korumakla görevlidirler.
Yeniçeriler, Osmanlı kapıkulu askerlerinin en kıdemlisidir.
Yeniçeriler, üç ayda bir ulufe adı verilen maaş alırlardı.
Yeniçerilerin en büyük kumandanı yeniçeri ağası idi. Yeniçeri Ocağında ilk zamanlarda ok talimi yapılırdı.
Ok talimi yapılması için talimhane kurulmuştu.
Yeniçeriler ok, yay, kılıç, kalkan, kargı, bıçak gibi harp aletlerini kullanmışlardır.
Harpte siper kazmak için kazma ve kürek de kullanmışlardır.
Osmanlı padişahları sefere çıktıklarında yeniçeriler de beraberinde giderlerdi.
Kışlaların muhafazası için görevli bırakılırdı.
Yeniçeri Ocağının başında yeniçeri ağası bulunmaktadır.
Ocakta hiyerarşik bir yapı mevcut olup üst rütbelere geçiş terfi ile sağlanmaktadır.
Yeniçeri ağası merkez teşkilatının en yüksek rütbeli zabitidir.
Yeniçeri ağası seferî işler dışında İstanbul’un asayişinden sorumlu kişidir.
İstanbul yangınlarının söndürülmesi de görevleri arasındadır.
Yeniçeri ağalarının azil ve tayini padişah tarafından yapılmıştır.
İlk yeniçeri kışlası Edirne’de açılmıştır.
İstanbul’un fethedilmesinin ardından burada iki tane kışla daha açılmıştır.
Yeniçeri Ocağının kurulmasıyla birlikte Osmanlı Devleti profesyonel ordu ve askerlik anlayışını oluşturmuştur.
Bu ocağın kurulmasıyla birlikte Osmanlı askerî teşkilat ve teçhizat bakımından diğer Türk devletleri ve Avrupa devletlerinden ayrılmıştır.
Osmanlı merkezî idaresinin kurulmasına katkı sağlamıştır.
Osmanlı Devleti’nden önceki devletlerde merkezî bir askerî teşkilat bulunmadığı için aşiretler ve nüfuz sahibi olan kişiler devleti yönetenler üzerinde baskı kurabilmekte, taht kavgalarına ve devletin bölünmesine neden olmaktaydı.
Merkezî yönetimin güçlendirilmesini sağladığı için Osmanlı Devleti’nin uzun süreli olmasını sağlamıştır.
Yeniçeri Ocağının kurulmasının Osmanlı Devleti’ne sağladığı faydalar nelerdir?
Araştırınız.
ARAŞTIRALIM 85 Devşirme sistemi, Osmanlı Devleti açısından neden önemlidir?
Araştırınız.
ARAŞTIRALIM 3.2.Devşirme Sistemi Orhan Gazi, devletin başına geçince ülkenin sınırları genişlemiş ve nüfusu da artmaya başlamıştı.
Fetihlerin artmasıyla birlikte askerî bazı tedbirlerin alınması zorunlu olmuştur.
Bu amaçla başlangıçta aşiret kuvvetlerinden muhasaraya katılanlar olmakla beraber sınırların genişlemesiyle bu muhasaralardaki aşiret askerleri yetersiz kalmaya başlamıştır.
Bu nedenle askerî olarak Orhan Bey döneminde oluşturulan yaya ve müsellemler devletin askerî ihtiyacının karşılanmasında önemli görevler üstlenmiştir.
I. Murat ile birlikte Osmanlı askerî teşkilatı içinde Acemi Ocağı’nın kurulması önemli bir gelişmedir.
Acemi Ocağı, asker ihtiyacını karşılamak için Pençik Kanunu’nu çıkarmıştır.
Pençik Kanunu kapsamında savaş esirleri Acemi Ocağına alınmıştır.
Ankara Muharebesi’nden sonra fetihler durma noktasına gelmiştir.
Fetihlerin durması sonucunda esir elde edilememiştir.
Bunun üzerine asker ihtiyacının karşılanması amacıyla devşirme sistemi ortaya çıkmıştır.
Devşirme sisteminin uygulanmasına Çelebi Mehmet Döneminde başlandıysa da kanunlaşması II.
Murad Döneminde gerçekleşmiştir.
Devşirme Kanunu ile belli yaşlardaki çocuklardan özellikle 14-18 yaş arasındaki erkek çocuklar tercih edilmiştir.
Tek çocuğu olanların oğlu alınmamış, iki ya da daha fazla çocuğu olanların en sağlıklısı alınmıştır.
Çocukların orta boylu olanları tercih edilmiştir.
Uzun boylu ve endamı düzgün olanlar saray için alınmıştır.
Devşirme Kanunu’na göre Osmanlı tebaası olan Hristiyan çocuklardan şartları tutanlar Türk köylüsünün yanında yedi sekiz yıl çalışıp Türk-İslam kültürünü edindikten sonra kapıkulu askeri yapılmıştır.
Devşirme sistemi ile alınanların bir kısmı sarayda enderunda eğitilmiştir.
Burada eğitimlerini tamamlayanlar asker ihtiyacının karşılanmasında kulanılmıştır.
Devşirme sistemi, Osmanlı merkezî devlet yapısının güçlenmesinde etkili olmuştur.
Bu sistem sayesinde ordunun asker ihtiyacı karşılanmıştır.
Yine enderun mektebi sayesinde zeki, kapasiteli gençlerin yetiştirilmesi sağlanmış, Osmanlı yönetim sistemi içinde değerlendirilmiştir.
Bu sistem içinde devşirilenler sadrazamlık makamına kadar yükselebilmiştir.
NELER ÖĞRENDİK?
Osmanlı Devleti’nin askerî teşkilatının temeli Türkiye Selçuklu, İlhanlı ve Memluk Devletlerinin askerî teşkilatlarına benzer özellikler taşımaktadır.
Beylik döneminde Osmanlı askerî gücünü aşiret kuvvetleri, ücretli savaşçılar, inanç ve din uğruna savaşanlar ile devlet askerleri oluşturmuştur.
Osmanlı Devleti, askerî teşkilat açısından kara askerleri ve donanmadan oluşmuştur.
Kara askerleri kendi içinde kapıkulu askerleri ve eyalet askerlerinden oluşmuştur.
Osmanlı Devleti’nde kapıkulu askerleri, merkez teşkilatının en önemli kuvvetlerini oluşturur.
Kapıkulu askerleri; kapıkulu piyadeleri ve kapıkulu süvarileri olarak iki gruba ayrılır: Kapıkulu piyadeleri; Acemi Ocağı, Yeniçeri Ocağı, Cebeci Ocağı, Topçu Ocağı ve Top Arabacıları Ocağından oluşmaktadır.
Kapıkulu süvarileri ise sipahiler ve silahtarlardan oluşmaktadır.
Osmanlı kara askerlerinin diğer önemli bir bölümünü eyalet askerleri oluşturur.
Eyaletlerden savaş durumunda gelen askerlerin temeli tımarlı sipahilere dayanmaktadır.
Eyalet askerleri içinde akıncılar ve azaplar önemli bir yere sahiptir.
Devşirme sistemi, Osmanlı Devleti’nin askerî sisteminde önemli bir paya sahiptir.
Sınırların genişlemesiyle birlikte asker ihtiyacının karşılanması için farklı yöntemler uygulanmıştır.
Pençik Kanunu ile savaş esirleri Acemi Ocağına alınmıştır.
Ankara Muharebesi’nden sonra fetihlerin durma noktasına gelmesinin sonucu olarak devşirme sistemi uygulanmaya başlamıştır.
Bu kanun ile Osmanlı tebaası olan Hristiyan çocuklardan şartları tutanlar alınarak Türk-İslam kültürü içerisinde yetiştirilmiş ve aldıkları eğitimin ardından Osmanlı askerî teşkilatı içinde görev yapmışlardır.
Yeniçeri Ocağının temeli Abbasiler ve Selçuklularda görülen gulâm sistemine dayanmaktadır.
Osmanlı Devleti, gulâm sistemini geliştirerek Yeniçeri Ocağını kurmuştur.
Yeniçeri Ocağı merkez ordusunun önemli bir kolunu oluşturur.
Tımar sistemi, Osmanlı Devleti’nde hem askerî hem de toprağa dayalı olarak ekonominin gelişmesini sağlayan bir sistemdir.
Osmanlı toplum düzeninde askerî (vergi vermeyen) ile reaya (vergi ödeyen) arasında bir ayrımın yapılması sağlanmıştır.
Devlete hizmetleri karşılığında belli bir bölgenin vergi toplama yetkisinin devredilmesidir.
86 1.
Aşağıdakilerden hangisi Osmanlı Devleti’nin kurulduğu dönemde askerî yapısının içinde bulunan farklı muharip unsurlardan biri değildir?
A) Aşiret savaşçıları B) Ücretli savaşçılar C) Din uğruna savaşanlar D) Nizam-ı Cedit askerleri 2.
Aşağıdakilerden hangisi Osmanlı Devleti’nde denizcilik faaliyetlerinin gelişmesine etki eden faktörlerden biri değildir?
A) Karesioğulları Beyliği’nin alınması B) Tersanelerin açılması C) Venedik ile deniz savaşlarının yapılması D) Bilgili ve deneyimli kaptanların yetişmesi 3.
Aşağıdakilerden hangisi Osmanlı Devleti’nde kapıkulu piyadeleri arasında yer almaz?
A) Acemi Ocağı B) Sipahiler C) Yeniçeri Ocağı D) Topçu Ocağı 4.
Osmanlı Devleti’nde merkezde bulunan ve savaşlarda padişahı korumakla görevli olan askerî sınıf aşağıdakilerden hangisidir?
A) Yeniçeri Ocağı B) Acemi Ocağı C) Topçu Ocağı D) Cebeci Ocağı 3.
ÜNİTE DEĞERLENDİRME SORULARI 87 5.
Aşağıdakilerden hangisi Osmanlı ekonomisine katkı sağlayan gelişmelerden biridir?
A) Sınırların genişlemesi B) Tımar sisteminin uygulanması C) Yeniçeri Ocağının kurulması D) Cülus bahşişinin dağıtılması 6.
Aşağıdakilerden hangisi tımar sisteminin özellikleri arasında yer almaz?
A) Hristiyan çocuklardan oluşmuştur.
B) Tımar toprakları miras verilebilir.
C) Tımar sahipleri asker yetiştirmek zorundadır.
D) Eyalet askerlerinin temelini oluşturur.
7.
Aşağıdakilerden hangisi Osmanlı ordu sisteminde birbirine karşı denge unsuru olarak oluşturulmuştur?
A) Tımarlı Sipahiler-Acemi Ocağı B) Acemi Ocağı-Yeniçeri Ocağı C) Acemi Ocağı-Topçu Ocağı D) Tımarlı Sipahiler-Yeniçeri Ocağı 8.
Aşağıdakilerden hangisi Osmanlı Devleti’nin devşirme sistemini uygulamasının nedenlerindendir?
A) Ülke topraklarının genişlemesi B) Asker sayısının azalması C) Yeniçeri Ocağının kurulması D) Merkezî otoritenin bozulması 88 9.
Osmanlı Devleti, devşirme sistemini aşağıdakilerden hangisini örnek alarak gerçekleştirmiştir?
A) Selçuklular B) Memlûkler C) Sasaniler D) Emeviler 10.
Osmanlı Devleti’nde I. Devşirme II.
Tımar III.
Vakıf sistemlerinden hangileri çocukların eğitilmesiyle ilgili değildir?
A) Yalnız I B) Yalnız II C) I ve II D) II ve III 89  ÜNİTE BEYLİKTEN DEVLETE OSMANLI MEDENİYETİ 4.
90 Hazırlık Soruları 1.
Anadolu’nun İslamlaşmasında sûfîlerin ve âlimlerin öğretilerinin etkileri nelerdir?
Araştırınız.
2.
Ahmet Yesevî, Mevlânâ Celâleddîn-î Rumî, Ahî Evran, Yunus Emre, Hacı Bektâş-ı Velî ve Hacı Bayrâm-ı Velî gibi şahsiyetlerin temel öğretileri nelerdir?
Araştırınız.
3.
Osmanlı Devleti’nde ilmiye sınıfının görev ve sorumlulukları nelerdir?
Araştırınız.
Neler Öğreneceğiz?
Bu üniteyi tamamladığınızda; 1.
Osmanlı Devleti’nin sûfîlerin ve âlimlerin öğretilerinin Anadolu’nun İslamlaşmasına etkilerini, 2.
Osmanlı Devleti’nde ilmiye, kalemiye ve seyfiye sınıflarının olduğunu ve bunların devlet yönetimindeki etkilerini, 3.
Osmanlı Devleti’nde eğitim alanında yapılan çalışmaların neler olduğunu, 4.
Osmanlı coğrafyasında sözlü ve yazılı kültürün toplum hayatı üzerindeki etkilerini, 5.
II.
Murad Dönemi’ndeki kültürel gelişmeleri, 6.
Osmanlı hâkimiyetiyle birlikte Anadolu ve Rumeli’deki şehir yapısında meydana gelen değişimleri öğreneceksiniz.
Anahtar Kelimeler • Tasavvuf • Sûfî • Hattat • Âlim • Derviş • Tekke • Zaviye • Külliye • İlmiye 91 92 1.
SÛFÎLER VE ÂLİMLER Müslümanların Anadolu ile ilk temasları Hz. Muhammed’in 628 yılında Bizans İmparatoru Heraclius’a gönderdiği mektup ile başlamıştır.
Emeviler Dönemi’nde İstanbul’un iki defa kuşatılması ile Anadolu üzerindeki İslam dünyasının hedefleri ortaya çıkmıştır.
Talas Savaşı’ndan sonra Türklerin Müslüman olmaları dünya tarihi açısından önemli sonuçlar doğurmakla birlikte Türklerin İslam dünyasına etki etmelerini sağlamıştır.
11. yüzyıldan itibaren Anadolu toprakları Horasan ve Orta Asya’dan gelen Türkmen kafileler için yurt olmaya başlamıştır.
1071 Malazgirt Muharebesi’nden sonra başlayan Anadolu’nun Türkleşmesi ve İslamlaşması, Türkiye Selçuklu ve Osmanlı Devleti dönemlerinde de devam etmiştir.
Türkiye Selçuklu hükümdarı II.
Kılıçarslan, Konya ve Aksaray’da iki medrese yaptırmıştır.
Bu medreselerde okutulan dersler arasında hadis, fıkıh, tefsir gibi dersler yer almıştır.
İslamî ilimlere önem verilmesi Anadolu’nun İslamlaşmasında dinî ilimlerin etkili olmasını sağlamıştır.
Türkiye Selçuklu Devleti’nde şehirlerin kültür merkezi hâline gelmesi, Sünni itikadın yayılmasını sağlamıştır.
Selçuklu ve Osmanlı hükümdarları din ve ilim adamlarını, tasavvuf erbabını etraflarında toplayarak onlara eserler yazmaları konusunda gerekli maddi desteği sağlamışlardır.
Bilim adamlarının yaptıkları çalışmaları destekleyen hükümdarlar, âlimlerin Selçuklu ve Osmanlı ülkesine gelmesini teşvik etmişlerdir.
Anadolu’daki medreselerde yetişmiş ve diğer memleketlere giderek ilim tahsil eden Türk âlimleri de desteklemişlerdir.
11. yüzyılın sonlarından itibaren kitleler hâlinde Anadolu’ya göç eden Türkmen kafileler arasında Türkistan ve Horasan yörelerinin meşhur mutasavvıf, âlim ve sanatkarları bulunmaktaydı.
Bu sosyolojik olgunun sonucunda Türk kültürü yeni bir oluşum içerisine girmiştir.
Anadolu’nun Türkleşmesinde ve İslamlaşmasında bu bölgeye gelen mutasavvıf, bilge, âlim kişilerin etkisi olmuştur.
Horasan, Türkistan bölgelerinden Anadolu’ya gelerek burada dinî misyon üstlenen bu kimseler Horasan Erenleri ya da Anadolu Evliyaları olarak adlandırılmaktadır.
Anadolu’yu yurt edinen bu kolonizatör Türk dervişler vasıtasıyla Anadolu’nun İslamlaşması gerçekleştirilmiştir.
Türk dervişleri Anadolu’da Türk devletinin sağlam temeller üzerine oturtulmasında ve Anadolu’nun Müslümanlaşmasında etkili olmuşlardır.
Şehir ve kasabalara yerleşen bu zümre, halk ile yakın temasta bulunmuş ve dinî kültürün yayılmasına katkı sağlamışlardır.
Orta Asya’da başlayan İslamî edebiyat anlayışı ve yazı dili, Türklerin Anadolu’ya kitleler hâlinde gelmesiyle birlikte Anadolu coğrafyasında yaşamaya devam etmiştir.
Selçuklu Devleti’nde eserler Farsça yazılmakla birlikte Türkçe sözler, terkipler ve beyitler yazılmıştır.
Türkçeyi kullanan sûfî şairlerin eserleri Anadolu halkının İslamiyet’i yaşamasında etkili olmuştur.
Anadolu’nun İslamlaşmasında sûfilerin ve âlimlerin öğretileri etkili olmuştur.
13. yüzyılda Anadolu’da faaliyet gösteren mutasavvıflar arasında Konya’da Mevlânâ Celâleddîn-î Rumî, Kırşehir’de Ahî Evran, mutasavvıf bir halk ozanı olan Yunus Emre, Nevşehir’de Hacı Bektâş-ı Velî, Ankara’da Hacı Bayrâm-ı Velî, Yesevilik tarikatının lideri Ahmet Yesevî önde gelen isimlerdendir.
93 Hoca Ahmet Yesevî Orta Asya Türkleri’nin dinî-tasavvufi hayatında geniş tesirler icra etmektedir.
Pîr-i Türkistan adı ile anılmaktadır.
Yeseviyye tarikatının kurucusu olan Ahmet Yesevî, doğduğu ve büyüdüğü muhit itibariyle dinine ve kültürüne bağlı manevi ortamda yetişmiştir.
Yesi’de eğitim aldıktan sonra Buhara’ya gelmiştir.
Dönemin önemli İslam medeniyet merkezlerinden biri olan Buhara’da Şeyh Yusuf el-Hemedani’ye intisap ederek eğitimine devam etmiştir.
Bir müddet sonra da Yesi’ye geri dönmüş, burada Orta Asya Türklerine özgü Yesevilik Tarikatı’nı kurmuştur.
Hoca Ahmet Yesevî, Türkistan’da büyük bir şöhrete ulaşmıştır.
Namı İslam ülkelerinde yayılmıştır.
• Ey dostlar!
Sakın ha cahil olanlarla dostluk kurmayınız.
• Gönlünde Allahü Teala’nın aşkını taşıyanlar dünya ile tamamen alakalarını kesmişlerdir.
Bunlar halk içinde Hak ile olurlar.
Bir an Allahü Teala’yı unutmazlar.
• Kâfir bile olsa hiç kimsenin kalbini kırma.
Kalp kırmak, Allahü Teala’yı incitmek demektir.
• Gönlü kırık zavallı ve garip birini görürsen yarasına merhem koy, yoldaşı ve yardımcısı ol.
• Nefse uymak yolunda bulunan kimse rüsvâ olmuştur.
Artık, yatıp kalkarken onun yoldaşı şeytandır.
• Gariblere merhamet etmek, Resûlullah’ın (sallallahü aleyhi ve sellem) sünnetidir.
Nerede bir garib görsen, ona olan merhametinden dolayı gözyaşların akmalıdır.
Görsel: Hoca Ahmed Yesevî (Temsilî) (Ressam Mehmet Başbuğ) 94 Görsel: Mevlânâ Celâleddîn-î Rumî Heykeli Mevlânâ Celâleddîn-î Rumî, Türk soyundan gelmiş 13. yüzyıl mutasavvıflarındandır.
Babası Bahaeddin Veled’in Belh’ten ayrılmasının ardından Konya’ya gelmiştir.
Babasının öğrencilerinden Seyyid Burhaneddin Muhakkik’ten tasavvuf eğitimi almıştır.
Seyyid Burhaneddin’in ölümü üzerine Mevlânâ Celâleddîn-î Rumî, dinsel öğüt vermeye devam etmiştir.
Şems-i Tebrizi ile yollarının kesişmesi Mevlânâ Celâleddîn-î Rumî’yi farklı bir hâle yöneltmiştir.
Mevlânâ Celâleddîn-î Rumî’nin ekolüne Mevlevilik adı verilmiştir.
Mevlana’nın ölümü üzerine Mevlevilik ekolünü oğlu Sultan Veled devam ettirmiştir.
Mevlâna Celaleddin-i Rumi’nin elimize ulaşan beş eseri bulunmaktadır.
Bunlardan en önemlileri Mesnevi ve Divan-ı Kebir adlı eserleridir.
6 cilt, 25.000 manzum beyitten oluşan tasavvufi bir eserdir.
MEVLANA’NIN YEDİ ÖĞÜDÜ • Cömertlik ve yardım etmede akarsu gibi ol.
• Şefkat ve merhamette güneş gibi ol.
• Başkalarının kusurunu örtmede gece gibi ol.
• Hiddet ve asabiyette ölü gibi ol.
• Tevazu ve alçak gönüllülükte toprak gibi ol.
• Hoşgörülükte deniz gibi ol.
• Ya olduğun gibi görün ya göründüğün gibi ol.
NOT: Mevlânâ Celâleddîn-î Rumî ve öğretileri hakkında ayrıntılı bilgi için Mesnevi’ye bakınız.
95 Görsel: Ahî Evran Heykeli 1171 yılında Azerbaycan’ın Hoy şehrinde doğmuş ve zamanın âlimlerinden dersler almıştır.
Asya içlerinden Anadolu’ya gelen mutasavvıflardandır.
İlmî eserler meydana getirmiş, dericilik zanaatıyla meşgul olmuştur.
Debbağlık (Dericilik) mesleğinin piri sayılan Ahî Evran’ın namı Anadolu, Rumeli, Bosna ve Kırım’a kadar yayılmıştır.
Ahî Evran, Kırşehir’de zanaatkarlar ile iyi ilişkiler kurmuştur.
Anadolu’da Ahilik Teşkilatı’nın kurucusudur.
Zanaatkarları, inanç ve kültür yönünden eğiterek onlara kişilik kazandırmıştır.
Birlik ve dirlik içinde Türk kültürünü ve inançlarını, yabancı kültür ve inançlara karşı korumuştur.
Ahî Evran’ın sözlerinden örnekler • Eline, beline, diline sahip ol.
• Eşine, işine, aşına özen göster.
• Kuvvetli iken affetmesini, hiddetli iken yumuşak olmasını bil.
• Kendin muhtaç iken bile başkalarına verecek kadar cömert ol.
• Alışverişte, ölçüde, tartıda doğru ol.
Ahilik Teşkilatı Ahî Evran, başta Kayseri olmak üzere diğer şehirleri gezerek esnafların teşkilatlandırılmasını ve ilk esnaf teşkilatının kurulmasını sağlamıştır.
Ahilik, bir esnaf teşkilatı olmakla birlikte önemli görevleri bulunmaktadır.
Ahi teşkilatının üzerinde durduğu konulardan birisi ahlak konusudur.
Ahilik, çalışmayı, ibadeti ve dürüstlüğü bir bütün olarak ele almıştır.
Ahlakın olduğu yerde kardeşlik, eşitlik, özgürlük, sevgi ve adalet gibi yüce özellikler ile dirlik ve düzenlik vardır.
Ahilik cömertlik, yardımseverlik ve yiğitlik duygularını yayma azminde olmuştur.
BİLGİ KUTUSU 96 Yunus Emre 13. yüzyılın ikinci yarısı ile 14. yüzyılın ilk yarısında yaşamış bir Türk-İslam mutasavvıfıdır.
Yaşadığı inanç sistemi Kur’an’ın özüne ulaşarak tasavvufi bir hayat yaşamasını sağlamıştır.
Hacı Bektâş-ı Velî, Anadolu’nun Fethi ve İslamlaşmasında Türk kültürünün ışığı altında Türkmen ve Oğuz boylarını birleştiren manevi bir güç unsuru olmuştur.
Horasan Erenleri diye tabir edilen mutasavvıflar, Anadolu’ya gelerek İslam kültürünü buraya taşıdılar.
Hacı Bektâş-ı Velî, Hristiyanlığın çoğunlukta olduğu bu bölgeye gelerek Yesevî kültürünü buraya taşımıştır.
Yesevî kültürünü Anadolu’ya taşıyan Hacı Bektâş-ı Velî, fütüvvetnameler ve Anadolu’nun yapısına uygun olarak eğitimine ve Bektâşilik öğretisine başladı.
Hacı Bektâş-ı Velî’nin öğretisinde mezhep farkı olmadığı gibi din farkı da yoktur.
Asıl olan insanın kendisidir.
Görsel: Yunus Emre Balmumu Heykeli Görsel: Hacı Bektâş-ı Velî Heykeli Görsel: Hacı Bektâş-ı Velî Türbesi Yunus Emre’nin sözlerinden örnekler • İlim ilim bilmektir, ilim kendin bilmektir, sen kendini bilmezsen bu nice okumaktır.
• Yaratılanı hoş gör, Yaradan’dan ötürü.
• Ana rahminden geldik pazara, bir kefen aldık döndük mezara.
• Zulüm ile abad olanın akıbeti berbad olur.
• Biz gelmedik dava için, bizim işimiz sevda için, dostun evi gönüllerdir, gönüller yapmaya geldik.
97 Görsel: Hacı Bayrâm-ı Velî (Temsilî) Hacı Bektâş-ı Veli sözlerinden örnekler • Adalet, her işte Hakk’ı bilmektir.
• Âlimlere ve kendini bilenlere, alçak gönüllülük yaraşır.
• Allah ile gönül arasında perde yoktur.
• Ârifler hem arıdır hem arıtıcı.
• Bilim, gerçeğe giden yolları aydınlatan ışıktır.
• Bir olalım, iri olalım, diri olalım.
• Çalışan insan kötülük düşünmez.
• Daima iyiyi, güzeli, doğruyu öğrenebilmek için okuyunuz, okutunuz.
• İlimden gidilmeyen yolun sonu karanlıktır.
• Ayağa kalkarsan hizmet amacıyla kalk, hikmet ile konuş ve oturacağın zaman saygıyla otur.
Hacı Bektâş-ı Velî, bir düşünce adamı, samimi bir din öğretmenidir.
Müslümanlığı, aklı ön planda tutarak yorumlamıştır.
Hacı Bektâş-ı Velî’nin fikir ve sosyal öğretisi Anadolu’nun İslamlaşmasında etkili olmuştur.
Halkla iç içe olması, bilge bir kişiliğe ve teşkilatçı bir yapıya sahip olması Anadolu tarihi açısından önemlidir.
Öğretisini Türkçe anlatmış, ibadetlerini daima Türk dili ile yapmıştır.
Uzlaşmacı kimliği ile her zaman öne çıkmıştır.
Sadece Müslümanlara karşı değil aynı zamanda tüm insanlara aynı ilgi, yumuşaklık ve sevgiyi göstermiştir.
Hacı Bayrâm-ı Velî, 14. yüzyılın ilk yarısında Ankara’da doğmuş bir Türk mutasavvıfıdır.
Hacı Bayrâm-ı Velî, genç yaşta ilim tahsil etmeye başlamış, 14. yüzyılda medrese eğitiminde dinî ilimler ile müspet ilimleri birlikte almıştır.
Tasavvufa intisap etmeden önce medresede müderrislik yapmıştır.
İlk müderrisliğini Ankara’da Kara Medrese’de yapmıştır.
Daha sonra Çelebi Sultan Mehmed Medresesi’nde müderrislik yapmıştır.
Ebu Hamidüddin Aksarayî (Somuncu Baba) ile Bursa’dan sonra Şam, Mekke, Medine bölgelerinde bulunmuştur.
Aksaray’a yerleşmiş,  Bektâşi, herkese saygılı olmalıdır.
Hiçbir ayrım yapmadan insana, insan olmasından ötürü saygı duymalıdır.
Bektâşi, bütün yaratılmışlara sevgi ve dostluk duyguları beslemelidir.
Allah’ı sevmenin yanı sıra, Allah’ın sevdiklerinden olduğunun bilinciyle gönlündeki yüce duygularla tüm çevresine sevgi ve dostluk ile bakmalıdır.
(Hacı Bektâş-ı Velî, s. 2-3’ten düzenlenmiştir).
ÖRNEK METİN 98 Ebu Hamidüddin Aksarayî’nin vefatı üzerine irşad görevini üstlenmiştir.
Daha sonra Ankara’ya gelmiştir.
Burada irşad faaliyetlerini yürütmüştür.
Hacı Bayrâm-ı Velî, irşad vazifesi ile görevlendirildikten sonra ömrünün sonuna kadar müridlerinin terbiyesi, Allah ve Peygamber sevgisi, insanların doğru yolu bulmaları konularıyla meşgul olmuştur.
Hacı Bayrâm-ı Velî, Ankara’ya döndükten sonra halkın arasına karışmıştır.
Halveti ve Nakşıbendi tasavvuf öğretilerini bir arada toplayan yeni bir tasavvuf ekolü oluşturmuştur.
Kurmuş olduğu bu yeni ekol, kendi adına atfen Bayramiyye olarak tanınmıştır.
Ankara’da ortaya çıkan Bayramiyye Tarikatı, Anadolu’nun çeşitli bölgelerine yayılmıştır.
Hacı Bayrâm-ı Velî, yanına almış olduğu insanları ziraate veya mesleklere yönlendirerek kendilerine ve sosyal hayata katkıda bulunmalarını sağlamıştır.
Müritleri arasında değirmenci, bakırcı, nalbant, tüccar, çiftçi gibi toplumun her kesiminden meslek sahibi insanlar yer almıştır.
Yerleşik hayatın benimsenmesini ve toprağın işlenmesini tavsiye etmiştir.
Mahsulün ortaklaşa kaldırılması anlamında kullanılan imece usulünü Anadolu insanı arasında yaygınlaştırmıştır.
Günümüz insanının daha çok ihtiyaç duyduğu dayanışma, dostluk, yardımlaşma, kardeşlik gibi insani değerlerin var olmasını ve canlı tutulmasını sağlamıştır.
Tekkesinde sürekli kaynayan burçak çorbası ile ihtiyaçların karşılanmasına katkıda bulunmuştur.
2.
OSMANLI DEVLET İDARESİ Osmanlı Devleti, merkez ve taşra teşkilatı olarak iki grup hâlinde yapılandırılmıştır.
Teşkilat yapısı içerisinde bütün devlet yöneticileri doğrudan padişahın kendisine bağlı olarak görev yapmışlardır.
Osmanlı Devleti’nde merkezî teşkilatın en önemli yönetim organını Divân-ı Hümâyun oluşturmuştur.
Abbasilerdeki divanlar örnek alınarak oluşturulan Türk-İslam devletlerinde görülen divanlar Osmanlı Devleti’nde Divân-ı Hümâyun olarak görülmüştür.
Sınırların genişlemesi, nüfusun artması ve sorunlara çözümler bulunması amacıyla ilk kez Orhan Bey tarafından oluşturulmuştur.
Divan: Türkçeye Farsça ve Arapça yoluyla geçmiş bir kelimedir.
Hükümet dairesi, yönetim bürosu, memurluk yeri ve sekreterlik, kurul, toplantı anlamlarına gelmektedir.
BİLGİ KUTUSU Divân-ı Hümâyun teşkilatı kendi içinde ilmiye, kalemiye ve seyfiye olmak üzere üç sınıftan oluşmaktadır: İlmiye, devletin ulema sınıfını oluşturmaktadır.
Kalemiye, Osmanlı bürokrasisi olarak ortaya çıkmaktadır.
Seyfiye ise askerî işlerden sorumlu olan sınıftır.
Orhan Bey döneminde divan toplantıları her gün padişahın başkanlığında yapılırdı.
Toplantılarda askerî, siyasi, sosyal, ekonomik, hukuki konular görüşülür, karara bağlanırdı.
Orhan Bey’in kuruluşunu gerçekleştirdiği divan teşkilatı sonraki padişahlar döneminde de devam etmiştir.
Divan toplantıları padişahın bulunduğu yerde gerçekleştirilirdi.
99 DİVAN-I HÜMAYÜN İLMİYE (EHL-İ ŞER’İYE) ADALET-EĞİTİM-DİN KAZASKER DEFTERDAR SADRAZAM ŞEYHÜLİSLAM NİŞANCI REİSÜLKÜTTAP VEZİRLER KALEMİYE (EHL-İ KALEM) BÜROKRASİ SEYFİYE (EHL-İ ÖRF) YÖNETİM-ASKERLİK 2.1.Osmanlı İlmiye, Kalemiye ve Seyfiye Sınıfları Osmanlı Devleti’nde bizzat padişahın başkanlığında toplanan Divân-ı Hümâyun, Selçuklu, İlhanlı ve diğer Türk devletleri örnek alınarak oluşturulmuştur.
Osmanlı Devleti’nde divan teşkilatı ilmiye, kalemiye ve seyfiye sınıflarından oluşmaktadır.
Osmanlı Devleti’nde ilmiye sınıfı adalet, eğitim ve dinî konulardan sorumlu olup Divân-ı Hümâyun’da kazasker ve şeyhülislam tarafından temsil edilmektedir.
Kazaskerlik askerî sınıfa ait olan şeri ve hukuki işlerin görüldüğü ilmiye sınıfının önemli bir organıdır.
1360 senesinde Orhan Bey tarafından oluşturulmuş olan Kadıaskerlik müessesesinin ilk temsilcisi Çandarlı Halil Paşa’dır.
Kadıaskerler, 14. yüzyılın ortalarına kadar Şeyhülislam’dan daha üst mertebede idi. Şeyhülislam, dinî konular hakkında görüş bildirmektedir.
Gerekli olduğu dönemlerde divan toplantılarına katılmıştır.
Kalemiye sınıfı Osmanlı bürokrasisi ile ilgili işlerden sorumludur.
Divân-ı Hümâyun’da defterdar, nişancı ve reisülküttap tarafından temsil edilmiştir.
Defterdar, padişahın malının mutlak vekili ve onun temsilcisi olarak görülmüştür.
Divanın asli üyeleri arasında yer almaktadır.
Nişancı, padişah adına yazılacak ferman, berat, nâme gibi resmî yazışmalarda yer alan padişahın tuğrasını çekmekle görevli olan divan üyesidir.
Devlet arazi kayıtları ve Tahrir Defterleri’ndeki düzeltme ve değişiklikleri yapmak görevleri arasında yer almaktadır.
Bu düzeltme ve değişiklikler divan heyeti huzurunda yapılmıştır.
Reisülküttap, divanın asli üyesi olmamakla birlikte tecrübeli ve kalem ehli olan kimselerdir.
Nişancının maiyetinde görev yapmışlardır.
Seyfiye sınıfı yönetim ve askerlik işlerinden sorumludur.
Sadrazam ve vezirler bu sınıfın Divân-ı Hümâyun’daki temsilcileridir.
Sadrazam, Padişahın mutlak vekilidir.
Devlet yönetiminde büyük yetkilere sahiptirler.
Kendilerine padişahın ismini taşıyan bir mühür (mühr-i Hümâyun) verilmiştir.
Orhan Bey döneminde bir vezir bulunurken, I. Murat’tan itibaren vezir sayısı artırılmıştır.
Vezirler, Kubbealtı’nda toplanarak kendilerine verilen işleri yerine getirmişlerdir.
100 Osmanlı Devleti’nde Divân-ı Hümâyun’un önemli bir sınıfını oluşturan ilmiye sınıfı çeşitli görevler üstlenmiştir.
İlmiye sınıfının görevleri arasında devlet idaresi, hukuk ve adalet, ilim ve tedrisat önemli yer tutmaktadır.
İlmiye sınıfı İslam dini Osmanlı devlet idaresi ve toplum düzeni üzerinde önemli bir rol oynamıştır.
Osmanlı Devleti’nde ilmiye sınıfı şeyhülislam, kazasker, kadı, müderris gibi ulema topluluğunun ve bunların oluşturduğu kurumun genel adıdır.
İlmiye sınıfı klasik ve yerleşmiş İslami eğitim kurumu olan medreselerin usulüne uygun tahsilden sonra icazetle mezun olup eğitim, hukuk, fetva, başlıca dinî hizmetler ve merkezî bürokrasinin kendi alanlarıyla ilgili önemli bazı makamlarını dolduran Müslüman ve çoğunlukla da Türkler’den oluşan meslek grubudur.
Osmanlı Devleti kuruluştan itibaren ilmî hayatta başarılı gelişmeler sağlamıştır.
Kuruluş yıllarında İznik Medresesi’nin açılması ilime verilen önemi göstermektedir.
Osman Bey’in çevresinde âlim ve şeyhlerin bulunduğu vurgulanmaktadır.
Orhan Bey döneminde ilim hayatı hakkında sağlıklı bilgilere ulaşılabilmektedir.
Bursa kadısı başkadı olmak üzere fethedilen yerlere kadılar tayin edilmiş, ilk medrese 1330 tarihinde İznik’te açılmıştır.
İznik Medresesi, döneminin tanınmış âlimi Dâvûd-i Kayseri’yi müderrisliğine getirmiştir.
I. Murat ve Yıldırım Bayezit döneminde yeni medreseler açılmış, eğitim ve yargı alanlarında yeni kurumlar kurulmuştur.
İlim hayatının sağlam temellere oturtulması için âlimlerden faydalanma, onlarla istişare etme yoluna gidilmiştir.
Kadılık, kazaskerlik, vezirlik, veziriazamlık, defterdarlık, nişancılık gibi divanın ve bürokrasinin önemli makamları teşkil edilmiştir.
Osmanlı Devleti’nde ilim hayatını canlandırmak, eğitim alanında önemli vazifeler yapmak amacıyla medreseler ve âlimlerin yanı sıra tekkeler ve arifler büyük görevler üstlenmişlerdir.
Osmanlı Devleti, ilmî hayatı geliştirmek, ilim tahsil ve tedrîsi için İslam dünyasının Kahire, Semerkand, Buhara, Maveraünnehir, Bağdat, Şam gibi tanınmış ilim merkezlerine talebeler ve hocalar göndermiştir.
İlim dünyasından ulemalar getirilmiştir.
İlk Osmanlı padişahlarının daveti üzerine İslam dünyasının tanınmış ilim merkezlerinden bilginler Osmanlı ülkesine misafir hoca olarak gelmişlerdir.
Osmanlı’nın ilim dünyasında önemli bir yer teşkil eden medreselerdeki âlimler Arabî, Acemî, Tûsî, Semerkandî gibi bölgelerden gelmişlerdir.
II.
Murat dönemi şeyhülislamlık makamının teşkil edildiği bir dönemdir.
Edirne, Bursa gibi büyük şehirlerde medreselerin kurulmasıyla birlikte ilmî ve tasavvufî akımlar gelişme göstermiştir.
Pek çok âlim Osmanlı ülkesine gelmiştir.
Osmanlı ülkesine gelen âlimler, geldikleri muhitlerdeki ilim, fikir ve felsefi akımları Osmanlı diyarına getirmişlerdir.
Bu sayede Osmanlı ülkesinde canlı bir ilmî ortamın oluşmasını sağlamışlardır.
2.2.
Osmanlı’da İlmî Gelişmeler Osmanlı Devleti’nde devlet ile din birbiriyle iç içe geçmiş durumdadır.
İslam dini, Osmanlı devlet idaresi ve toplum düzeni üzerinde büyük bir etkiye sahiptir.
İslamiyet, Osmanlı geleneksel yapısı içerisinde belirli bir unsur olmasına rağmen din adamları siyasete ve devlet yönetimine bilinçli bir şekilde dahil edilmemiştir.
Şeyhülislam’ın verdiği fetvaların siyasi iktidarı bağlayıcı bir özelliği bulunmaması, Divân-ı Hümâyun’un asli üyesi olmayışı ve yargılama yetkisine sahip olmaması bu durumun açıkça göstergesidir.
101 Osmanlı Devleti, beylik olarak ortaya çıkışından devletleşme sürecine kadar geçen dönemde meşruiyetinin kaynağını dinden almıştır.
Devlet yönetiminde din etkili bir unsur hâline gelmiştir.
İslam hukukunun uygulanması devlet yönetiminde dinin etkili olduğunu göstermektedir.
Devlet yönetiminde dinin etkisinin olması Osmanlı Devleti’ni yönetim açısından bir İslam devleti kimliğine sokmaktadır.
Osmanlı hukuk sisteminin oluşmasında İslam dininin büyük bir etkisi bulunmaktadır.
Osmanlı hukuk sistemi şeri ve örfi hukuk olmak üzere iki kısımdan oluşmaktadır.
Osmanlı hukukunun şeri kaynakları Kur’an, sünnet, icma ve kıyastan oluşmaktadır.
Örfi hukukun kaynağı ise padişahın emir ve fermanlarından oluşmaktadır.
Hukuk kurallarının oluşmasında şeri hukuk kuralları devletin müdahalesi ve katkısı olmaksızın gelişirken, örfi hukuk kurallarının oluşmasında devleti yöneten padişahın bilgi ve tecrübelerinden yararlanarak ortaya koyduğu kurallardan oluşmaktadır.
Örfi hukuk oluşturulurken şeri hukuka aykırı olamaz.
Şeri hukukta, kamu hukukuna ait düzenlemelerin fazla olmayışı örfi hukukun bu alanda ayrıntılı düzenleme yapmasını zorunlu kılmıştır.
Osmanlı Devleti’nde örfi hukuk oluşturulurken siyasi iktidar zaman zaman fetva alma yoluna başvurmaktadır.
Osmanlı Devleti, devlet idaresinde dinî eğilimlere fırsat vermekle beraber din, devlete bağımlı ve devletin kontrolünde bulunmuştur.
Osmanlı Devleti’nde dinî müessesenin başında bulunan şeyhülislam, padişah tarafından atanır ve yine onun tarafından görevden alınır.
Osmanlı Devleti; dini, devlete bağlı olan ulema sınıfı sayesinde kontrolü altına almış, dinin ayrı bir güç unsuru olmasını engellemiştir.
Osmanlı ilim ve düşünce dünyasında medreseler önemli ilim yerleridir.
Buralarda ilmî faaliyetler yapan âlimler önemli görevler ifa etmişlerdir.
Osmanlılar kuruluş yıllarından itibaren ilime ve eğitime önem vermişlerdir.
Osmanlılar döneminde ilk medrese İznik’in alınmasıyla birlikte İznik’te açılmıştır.
Orhan Bey, İznik’i aldıktan sonra bir kiliseyi camiye, bir manastırı da medreseye çevirmiştir.
İznik Medresesi, Osmanlı Devleti’nin ilk medresesi olarak eğitime başlamıştır.
Bu ilk medresenin müderrisliğine dönemin önemli Türk âlim ve mütefekkirlerinden Şerefuddin Dâvud-ı Kayseri ile Konya’da Sirâceddin Urûmî’nin öğrencisi olan Tâceddin Kürdi tayin edilmiştir.
Görsel: İznik Süleyman Paşa Medresesi-Bursa 102 Osmanlılarda medreseler dinî eğitim ve bilgi üretme açısından önemli merkezlerdir.
Osmanlılar, İznik medreselerinden başka diğer şehirlerde de medreseler açmışlardır.