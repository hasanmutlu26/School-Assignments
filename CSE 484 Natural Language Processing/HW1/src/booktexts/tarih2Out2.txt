Dandanakan(1040), Pasinler(1048), Malazgirt(1071) savaşlarını kazandılar.
Haçlı Seferleri'ne, iç ayaklanmalara ve benzeri bir yığın zorluklara göğüs gererek üstesinden geldiler.
Yerli insanların ne canlarına ne de temel haklarına dokundular.
Bu sebeplerden dolayı Türk göçleri Avrupalıların Amerika'ya göçünden çok farklı bir olgudur.
Türk göçü kendine özgüdür, gizemli ve görkemlidir, coğrafyaya ve dünyaya meydan okuyuştur.
(İlhan,2010, s.622'den düzenlenmiştir.)
3.3.
Türk Askerî Kültürü Türkler, tarih boyunca savaşçı kimliğiyle ön plana çıkmış bir millettir.
Diğer kavimler tarafından verilen bu kimliğin oluşumunda Türklerin yaşadığı coğrafyadaki sert iklim koşulları, Orta Asya'daki diğer milletler ve Türk boyları arasındaki mücadeleler etkili olmuştur.
Bozkırın zor hayat koşulları Türkleri disiplinli, teşkilatçı, dayanıklı ve mücadeleci bir millet hâline getirmiştir.
Türk toplumunda eli silah tutan herkes asker sayıldığı için ilk Türk devletlerinde ordu ücretli değildi.
Sürekli olan Türk ordusunda kadın-erkek, genç-yaşlı her an savaşabilecek durumdaydı.
Ordunun temeli süvarilere dayanıyordu.
Türklerin sporları, eğlenceleri ve avlanmaları bir çeşit savaş eğitimi gibiydi(Görsel 1.7.).
Her Türk savaşa hazır durumda olduğundan Türkler için "ORDU - MİLLET" deyimi kullanılmıştır.
28 Tarih 2 1.
Ünite İlk ve Orta Çağlarda Türk Dünyası İlk düzenli Türk ordusu Büyük Hun Devleti hükümdarı Mete Han tarafından kurulmuştur.
Bu sebeple Mete'nin tahta çıkış tarihi olan MÖ 209 yılı bugün Türk Kara Kuvvetlerinin kuruluş tarihi olarak kabul edilmiştir.
Hun ordusunda, 10.000 atlıdan oluşan en büyük birlik “tümen” olarak adlandırılmıştır.
Tümenler binlere, binler yüzlere, yüzler onlara ayrılmış, her birinin başına tümenbaşı, binbaşı, yüzbaşı ve onbaşı rütbelerine sahip komutanlar görevlendirilmiştir.
Mete Han'ın kurduğu bu ordu düzenine "Onlu Sistem" adı verilmiştir.
Onlu teşkilat, Hunlardan günümüze kadar hüküm süren diğer Türk devletleri ile devam ettirilmiştir.
Güçlü ve disiplinli ordulara sahip olmaları nedeniyle Türkler tarihte güçlü devletler kurmuşlardır.
Bu ordu düzeni göç eden Türkler aracılığı ile Avrupa'ya geçmiş, Romalılardan Ruslara, Moğollardan Çinlilere kadar değişik milletler tarafından taklit edilmiştir.
Orhun Yazıtları'nda ordu kelimesi “sû” terimi olarak kullanılmıştır.
Ordunun başında bugünkü genelkurmay başkanı yerinde olan “sû-başı”lar bulunmuştur.
Genellikle bu göreve hanedan üyelerinden birisi getirilmiştir.
Komutanların her birinin at kuyruğundan yapılmış birer tuğu vardı.
Tuğun sayısı ve şekli rütbeye göre değişirdi.
Kağanın tuğunun başında, altından bir kurt başı vardı.
Türk ordusunun temelinde disiplin yatmaktaydı.
Çocuklara küçük yaştan itibaren ata binme ve ok atma eğitimi verilirdi.
At, Türklerin günlük yaşantısında olduğu kadar, askerlikte de vazgeçilmez bir unsurdu.
Türklerin uyguladığı askerî taktikler hareketli bir orduyu gerektiriyordu.
Türkler, atı savaş sahasında kullanarak düşmanlarına karşı hız ve manevra üstünlüğü kazanmıştır.
Bu kabiliyeti kazanmalarında geliştirdikleri üzengi, nal, gem ve eyer gibi araç gereçler, atı verimli kullanmalarını sağlamıştır.
Bunun için Türk orduları, yerleşik kavimlerde görülen hareketsiz savaş yöntemine göre yetiştirilmiş ağır teçhizatlı orduGörsel 1.7.
Kazakistan'da Avcı Tarih 2 29 1.
Ünite İlk ve Orta Çağlarda Türk Dünyası ların aksine hafif silahlı ve hareketli süvarilerden kurulmuştur.
Yayalar yani piyadeler ise yok denecek kadar azdır.
Süvarilik için gerekli olan pantolon, deri kuşak ve potin de Türklerin icadıdır.
Türkler; demiri, cevheri eriterek elde etmiştir.
Elde ettikleri ham demirin kalitesi, bugün bile yüksek derecelerde ısıtılarak elde edilen demirin kalitesiyle aynıdır.
Bu yüksek kaliteli demirden keskin kılıçlar, baltalar, üzengiler, bıçaklar, gemler, kamalar, kınlar, mızraklar, kalkanlar ve ok uçları yapmışlardır.
Türk silahlarının yapı ve teknik özelikleri, Türk medeniyetinin gelişmişlik seviyesini gösteren önemli ayrıntılardır.
Nitekim Türklerin, Çin ve Roma gibi devletler karşısında üstünlük kurabilmelerine imkân sağlayan en önemli unsur, kendine has özellikler taşıyan ve bu bakımdan başka toplumlar tarafından kullanılan Türk silahlarıdır.
Süvarilerden oluşan Türk ordularının başlıca silahları, ok ve yaydı (Görsel 1.8.).
Hemen hemen bütün toplumlarda görülen oku ve yayı Türkler, koşan at üzerinde etkili bir savaş aracı olarak kullanmışlardır.
Mete Han, tümen komutanı olduktan sonra ıslık çalan bir ok icat etmiştir ve askerlerini bununla eğitmeye başlamıştır.
Görsel 1.8.
Türk Süvarisi (temsilî) 30 Tarih 2 1.
Ünite İlk ve Orta Çağlarda Türk Dünyası Türk ordusunun yetiştirilme tarzı, hazırlık eğitimleri ve muharebe taktikleri diğer ülkelerin ordularından farklıdır.
Büyük çoğunluğu okçu süvarilerden kurulu Türk savaş birlikleri, at sayesinde ağır hareketlerle grup muharebesi yapan yabancı ordular karşısında üstünlük kazanmıştır.
Türkler, taktiklerini uygulamak için ordularını hücum taktiğine göre düzenlemiş ve eğitmiştir.
Bu sayede Türkler, savaşlarda kısa sürede istedikleri sonuca ulaşmıştır.
Türklere özgü bir savaş taktiği olan Turan taktiği, iki farklı savaş yönteminin uygulanması ile yapılan bir savaş usulüdür.
Bu taktik, sahte ricat (geri çekilme) ve pusudan oluşur.
Bu savaş usulüne, Türk yurdunun eski adından dolayı “Turan Taktiği” veya “Hilal Taktiği” denilmiştir (Görsel 1.9.).
Savaş sırasında süvari birlikleri saldırdıktan sonra, kaçıyormuş gibi yaparak düşmanı üzerlerine çekerlerdi ve giderek yarım ay şeklini alan kuvvetler düşmanı çember içine alarak yok ederlerdi.
Türkler tarihte kazandıkları büyük zaferlerde (Malazgirt, Niğbolu, Mohaç vb.)
bu taktiği başarıyla uygulamışlardır.
Görsel 1.9.
Turan Taktiği Tarih 2 31 1.
Ünite İlk ve Orta Çağlarda Türk Dünyası 4.
KAVİMLER GÖÇÜ (375) 4.1.
Kavimler Göçü'nün Sebepleri Asya Hun Devleti'nin zayıflaması ve yıkılış sürecine girmesiyle Orta Asya'nın geniş bozkırlarında yaşayan bazı Türk boyları bağımsız hareket etmeye başlamıştır.
Zamanla nüfusu artan bu boylar, çeşitli sebeplerle I. yüzyıldan itibaren batıya doğru göç etmiştir.
Aral Gölü ile Hazar Denizi arasındaki düzlüklerde 200 yılı aşkın bir süre derlenme ve toparlanma dönemi geçiren Hunlar batıya doğru yeniden hareketlenerek İtil(Volga) Nehri çevresine gelmiştir.
O dönemde Karadeniz'in kuzeyindeki düzlükler Cermen kökenli Gotların egemenliğinde bulunmaktaydı.
Balamir öncülüğünde hareket eden Hun ordusu, önlerine çıkan ve Romalılarca barbar olarak nitelendirilen kavimleri (Germenler, Ostrogotlar, Vizigotlar gibi) vurduğu iki ağır darbe ile batıya doğru sürükleyerek yerlerinden etti (Harita 1.8.).
Hunların Doğu Avrupa'ya girmesinin ortaya çıkardığı tazyikle Avrupa'da büyük bir nüfus dalgalanması meydana geldi.
İspanya'ya kadar bütün kavimler yerinden oynadı ve Hun dehşeti karşısında yaşanan bu büyük nüfus hareketi tarihçiler tarafından Avrupa'da Kavimler Göçü (375) olarak kayıtlara geçmiş oldu.
Harita 1.8.
Kavimler Göçü 32 Tarih 2 1.
Ünite İlk ve Orta Çağlarda Türk Dünyası 4.2.
Kavimler Göçü'nün Sonuçları Avrupa uzun yıllar boyunca karışıklık içinde kalmıştır.
İlk Çağ kapanmış, Orta Çağ başlamıştır.
Roma imparatorluğu 395 yılında Doğu ve Batı olmak üzere ikiye ayrılmıştır.
476 yılında Batı Roma İmparatorluğu yıkılmasıyla Roma toprakları üzerinde birçok Germen devleti kurulmuştur.
Germen kavimleri arasında Hristiyanlık yayılmış, kilise ve papalık güçlenmiş, skolastik düşünce egemen olmuştur.
Avrupa’daki kavimlerin birbirleriyle karışıp kaynaşmaları ile Avrupa’nın etnik yapısı değişmiş; bunun sonucunda bugünkü İngiltere, Fransa ve İspanya gibi devletlerin temeli atılmıştır.
Avrupa’da feodalite (derebeylik) rejiminin ortaya çıkmasına zemin hazırlamıştır.
Avrupa’da kurulan ilk Türk devleti Avrupa Hun Devleti olmuştur.
4.3.
Avrupa Hun Devleti (375-469) Hunlar, IV.
yüzyılın ortalarında Don ve Volga Irmakları arasındaki, Alanların hâkim olduğu toprakları ele geçirdi.
Buradan, Balamir idaresinde batıya doğru yeniden harekete geçen Hunlar, önlerine çıkan kavimleri yerlerinden etmekle kalmamış aynı zamanda Avrupa içlerine kadar da ilerlemişlerdir.
Kavimler Göçü olarak bilinen bu önemli olayın sonucunda Avrupa Hun Devleti kurulmuş ve bölgede önemli bir güç hâline gelmiştir (Harita 1.9.).
Balamir'den sonra hükümdar olan Uldız, Hun dış politikasının ana hatlarını belirlemiştir.
Buna göre Doğu Roma İmparatorluğu baskı altında tutulurken Batı Roma İmparatorluğu'yla dostluk kurulacaktı.
422 yılında Rua, Doğu Roma entrikalarını etkisiz hâle getirmek için Balkan seferine çıkmış ve Doğu Roma'yı vergiye bağlamıştır.
Rua'dan sonra hükümdar olan Attila devlete en parlak dönemini yaşatmıştır.
Attila tahta çıktıktan sonra ilk olarak Doğu Roma İmparatorluğu'yla 434 yılında Margus Antlaşması'nı imzalamıştır.
Görsel 1.10.
Avrupa Hun Devleti Bayrağı ve Attila (temsilî) Tarih 2 33 1.
Ünite İlk ve Orta Çağlarda Türk Dünyası Harita 1.9.
Kavimler Göçü Sonrası Avrupa Margus Antlaşması (434) ile Bizans, Hunlara bağlı kavimlerle antlaşmalara girmemeyi, esir alınmış Bizans tebaası dâhil Hunlardan kaçanlara sığınma hakkı verilmeyeceğini ve ödediği yıllık vergiyi iki katına yani 750 libre altına çıkarmayı kabul etmiştir.
Bu antlaşma ile Attila, Doğu Roma'yı vergiye bağlayarak batıdaki hâkimiyetini pekiştirmiştir.
Verdiği sözleri yerine getirmediği için 441 yılında Doğu Roma üzerine I. Balkan Seferi'ni düzenlemiştir.
Bu sefer sonucunda Balkanlarda, Hunların karşısında durabilecek bir kuvvetin kalmadığı anlaşılmış ve Doğu Roma da barış şartlarına uyma garantisi vermiştir.
Attila, 447 yılında Doğu Roma'nın barış şartlarına yine uymaması üzerine II.
Balkan Seferi'ne çıkmış ve Doğu Roma'yla Anatolios Antlaşması'nı imzalamıştır.
Bu antlaşmayla birlikte Attila, devletinin dış siyasetini değiştirmiş ve Batı Roma İmparatorluğu üzerine yönelmiştir.
Avrupa Hunları, düzenlediği bu iki sefer sonunda Kuzey İtalya'yı ele geçirmiştir.
Başkentin düşeceğinden endişe eden Romalılar, Papa I. Leo başkanlığında bir barış heyetini Attila'ya göndermiş ve ondan Roma'yı esirgemesini istemiştir.
Papa'nın güvence isteğini kabul eden Attila, böylece Batı Roma'ya üstünlük sağlamıştır.
Attila, bu sefer dönüşünde ölmüş ve yerine sırasıyla oğulları İlek, Dengizik ve İrnek geçmiştir.
İrnek döneminde Avrupa'da tutunamayacağını anlayan Hunlar, Karadeniz'in kuzeyine çekilmiştir.
34 Tarih 2 1.
Ünite İlk ve Orta Çağlarda Türk Dünyası 4.4.
Türk Devlet ve Toplulukları Karluklar (627-1212): Talas Savaşı'nda Çinlilere karşı Müslüman ordusunun yanında yer aldılar.
Karluklar, İslamiyet'i kabul eden ilk Türk topluluğudur.
Karahanlı Devleti'nin kurulmasında etkili olmuşlardır.
Kırgızlar (840-1207): 840 yılında Uygur Devleti'ni yıkarak Ötüken'de Kırgız Devleti'ni kurdular.
XIII.
yüzyılda Moğolların, XIX.
yüzyılda Rusların egemenliğine giren Kırgızlar, 1991 de bağımsız bir devlet kurdular.
Günümüzde de varlığını devam ettiren boylardandır.
Oğuzlar (766-1000): 630-682 yılları arasında Dokuz-Oğuz Kağanlığı altında toplandılar.
Daha sonra Kök Türk ve Uygur hâkimiyetine giren Oğuzlar, X. yüzyılda Oğuz Yabgu Devleti'ni kurdular.
X. yüzyılın sonlarına doğru İslamiyet'i kabul eden Oğuzlar, Büyük Selçuklu ve Osmanlı gibi kuşatıcı cihanşümul imparatorluklar kurmuşlardır.
Romanya'nın Dobruca bölgesinde yaşayan Gagavuzlar (Gök Oğuz) Avrupa'ya göç eden Oğuzların torunlarıdır.
Müslüman olan Oğuzlar Türkmen adını almıştır.
Avarlar (558-805): Asya Hun Devleti'nin yıkılmasından sonra IV.
yüzyıl sonlarında, Moğolistan'da kurulmuştur.
I. Kök Türk Devleti; Avar Hakanlığı'na son verince Avarlar, batı'ya göç etmiş ve Bayan Han zamanında Orta Avrupa'da devlet kurmuşlardır.
İstanbul'u iki kez kuşatan Avarlar, Germen ve Slav sanatlarını etkilemiştir.
İtil (Volga) Bulgar Devleti (680-1391): Büyük Bulgar Devleti'nin yıkılmasından sonra Otuz-Ogurlar'dan bir grup tarafından kuruldu.
Ticari ilişkiler sonucu, İslamiyet'le tanışan Bulgarlar, X. yüzyılın ilk yarısında İslamiyet'i kabul etmişlerdir.
Doğu Avrupa'da Türk-İslâm kültürünün temsilcisi olmuşlardır.
Tuna Bulgar Devleti (679-869): Dobruca'nın güneyinde Asparuh (679-702) tarafından kurulmuştur.
Boris Han Dönemi'nde (864) Hristiyanlığı resmen kabul etmiştir.
Türgişler (659-766): Emevilerle mücadele ederek Arapların Orta Asya'da hâkimiyet kurmasını engellemiştir.
Kendi adlarına para bastırmışlardır.
Hazarlar (630-968): VII ve X. yüzyıllarda Kafkaslar ve Karadeniz'in kuzey düzlüklerinde kurulmuştur.
Bizans, Sasani ve Müslüman Araplarla siyasi ilişkilerde bulundular.
Doğu Avrupa tarihinde büyük rol oynamış olan Hazarlar, Museviliği benimseyen tek Türk topluluğudur ve Ruslar tarafından yıkılmıştır.
Hazar Denizi'nin adı Hazarlardan gelmektedir.
Tarih 2 35 1.
Ünite İlk ve Orta Çağlarda Türk Dünyası 5.
İPEK YOLUNDA KOMŞULUK Harita 1.10.
Türkler ve komşuları 5.1.
Orta Asya Bozkırlarında Ekonomi Eski Türk topluluklarındaki ekonomik yapı daha çok bozkır kültürü etrafında şekillenmiştir.
Orta Asya kültür çevrelerinde yapılan kazılarda ortaya çıkan bulgular da bunu desteklemektedir.
Ekonomik yapıyı büyük ölçüde etkileyen bu bozkır kültürünün temelini hayvancılık, tarım, el sanatları ve ticaret oluşturuyordu.
Hunlar, temel geçim kaynağı olarak hayvancılıkla beraber tarım, avcılık, balıkçılık, madencilik, dericilik ve ticaretle uğraşmışlardır.
Savaşçı özellikleri düşünüldüğünde yağma ve ganimet de önemli bir kaynaktır.
Demiri, altını ve gümüşü çıkarıp işleyebilen Hunlar; başta Çin olmak üzere yerleşik toplumlara kürk, at, et, deri, silah satmışlar, karşılığında ise ipek, çay ve tahıl ürünleri almışlardır.
Güçlü oldukları dönemlerde ise İpek Yolu'nun uluslararası ticaretine katılmışlar ya da bu yolu kontrol altına almışlardır.
Madencilik, ekonomik bir faaliyet olmanın yanı sıra dönemin savaş sanayisinde Hunların üstün olmalarını sağlıyordu.
Hunlar aynı zamanda her biri sanat eseri değerinde olan kalkan, zırh, kılıç, mızrak, madenî tabak, heykel, kazan, ibrik, eyer ve koşum takımları üretmişlerdi.
Orta Asya'daki kurganlarda yapılan arkeolojik araştırmalar sonucunda ortaya çıkan bu buluntular, aslında Türk bozkır topluluğunda ne kadar kalabalık bir esnaf ve zanaatkâr kitlesinin de bulunduğunu kanıtlamaktadır.
36 Tarih 2 1.
Ünite İlk ve Orta Çağlarda Türk Dünyası Hunlar, Kök Türkler ve Uygurlar gibi Orta Asya'da büyük devletler kuran Türk toplulukları, ipek, buğday ve pirinç gibi ekonomilerinin eksiği olan temel ürünleri zaman zaman Çin'den hediye ve vergi olarak temin etmişlerdir.
Buna rağmen onlar, buğday gibi tarım ürünlerinde tamamen Çin ekonomisine bağlı değillerdi.
Daha doğrusu bu ürünü Türkler de yetiştirmekteydi.
Çinliler, tarım ekonomisinde ileri bir toplumdu.
Çinliler ipeğin imalatı ve işlenmesi konusunda çok başarılı olmuşlar, dost olarak görünmek için ipeği, ipekli kumaşları, ipek giysileri karşılıksız olarak vermiş, zamanla etkilerine alarak hükmetmeye başlamışlardır.
Orhun Kitabeleri'nde Kök Türk Hakanı Bilge Kağan vasiyetinde bu konuda şöyle demektedir: “Ötüken Ormanı'nda oturup Çin milleti ile anlaştım.
Altını, gümüşü, ipeği, ipekliyi sıkıntısız öyle veriyor.
Çin milletinin sözü tatlı, ipek kumaşı yumuşak imiş.
Tatlı sözle, yumuşak ipek kumaşla aldatıp uzak milleti öylece yaklaştırmış… Çin milletinin tatlı sözüne, yumuşak ipek kumaşına aldanıp Türk milleti mahvoldun” Türkler, zaman zaman Çinlilerin tarım ürünlerinden ve araçlarından yararlanmaktaydı.
Örneğin Kök Türk hükümdarı Kapgan Kağan, bir defasında Çin'den vergi olarak 1.250 ton tohumluk buğday ile 3 bin adet tarım aleti almıştır.
Kök Türkler, Çin'den aldıkları tohumluk buğdayı aynı yıl içinde ekmiş fakat bu buğdayın hiçbiri çıkmamıştır.
Zira Kapgan Kağan'a vergi ödemeyi bir türlü içine sindirememiş olan Çin İmparatoriçesi, bu buğdayı Kök Türklere pişirerek vermiştir.
Ayrıca hediye olarak verilen altın ve gümüşün değeri de çok düşüktü.
Gerçeği anlayan Kapgan Kağan, 698'den sonra Çin üzerine büyük bir akına geçmiştir.
703 yılına kadar Çin'in kuzey eyaletlerine akınlar yapılmıştır.
Üç yüz-dört yüz bin kişilik Çin orduları kırk-elli bin kişilik Türk ordularına mağlup olmuştur.
Kök Türkler'in, Çin ile ilişkilerinin yanında batısında bulunan Sasani ve Bizans İmparatorluklarıyla da ilişkileri olmuştur.
Özellikle Ak Hunların ortadan kalkmasıyla Kök Türk Devleti batıda Sasani İmparatorluğu'yla sınır komşusu olmuştur.
Batı Kök Türklerine vergi vermeye başlayan Sasani Hükümdarı Anuşirvan, Maveraünnehir ticaret yolunu tamamen eline geçirmek istemiştir.
İstemi Yabgu, kendisine karşı düşmanca tutum takınan Sasani hükümdarına karşı Bizans İmparatorluğu ile temasa geçmiş ve 567 yılında İstanbul'a bir elçi heyeti yollamıştır.
Tarihte Orta Asya'dan İstanbul'a gönderilen bu ilk heyete karşılık Bizanslılar da İstemi Yabgu'nun ülkesine elçi göndermiştir.
Böylelikle meydana gelen Türk-Bizans ittifakı, Sasani İmparatorluğu'nu zor durumda bırakmıştır.
Tarih 2 37 1.
Ünite İlk ve Orta Çağlarda Türk Dünyası 5.2.
İlk Türk Devletlerinde Ticaret Politikası Orta Asya’da Türkler komşu milletlere genellikle başta at olmak üzere canlı hayvan, konserve et, deri, kösele, kürk gibi ürünler satarlar, karşılığında hububat ve giyim eşyası alırlardı.
Eski Türk topluluklarında ve devletlerinde ticaret, büyük ölçüde “değiş tokuş” esasına dayanıyordu.
Diğer bir ifadeyle alınan mal karşılığında başka bir mal verilmekteydi.
Bu da hiç şüphesiz alınacak ve verilecek mal hususunda tarafların karşılıklı anlaşmalarına bağlıydı.
Türkler, değiş tokuş için en çok atı kullanmışlardı.
Ticarette kullanılan başka bir ödeme aracı da kıymetli madenlerden yapılmış çeşitli kap kacaklardı.
Yaptıkları ticarette parayı da kullanan Türkler; özellikle Bizans, Çin ve Sasani gibi komşu ülkelerden vergi, haraç ve savaş tazminatı adı altında temin ettikleri paralarla ihtiyaçları olan malları satın alırlardı.
Türkler, satir adını verdikleri ve diske benzeyen bu gümüş parayla ticarette ödeme yapmışlardı.
Milletlerarası ticarette Türkler, genellikle Soğdlu tüccarları himayelerine alarak kullanmış iseler de zamanla Hun, Kök Türk, Uygur devletlerinde de tüccar grupları oluşmaya başlamıştır.
Soğd ve Araplar gibi yabancı tüccarların Türk ülkesinde temsilcilikleri olduğu gibi Türk tüccarlar da yabancı ülkelerde temsilcilikler açmıştır.
Doğu-batı, kuzey-güney ticaretinde toprakları aracı konumunda olan Türk devletleri gelip geçen kervanlardan “geçiş vergisi” almıştır.
Özellikle Çin ipeğinin Batı'ya satışından önemli kârlar elde etmişlerdir.
Türkler kervanların ülkelerinden geçiş güvenliğini sağlamışlar, konaklama ihtiyaçları için kervansaraylar denilebilecek yerler inşa etmişlerdir.
Kervanlara at, deve gibi gerekli hayvanları temin eden Türkler, kervanda bulunanlara belirli ücret karşılığında yeme içme hizmeti de vermişlerdir.
Özellikle İpek Yolu güzergâhı, çok erken dönemlerden itibaren Türklerin sahip olduğu topraklardan geçmiştir.
Günümüzden yaklaşık 2000 yıl kadar önce Çin İmparatoru Zhang Qian (Canc Yien) tarafından Çin'i Orta Asya, Orta Doğu ve Avrupa'ya bağlamak için inşa edilen ve bir ticaret yolu ağını kapsayan tarihî İpek Yolu yalnızca Çin değil Hunlardan Osmanlı Devleti'ne kadar aynı hat üzerinde bulunan bütün halklar ve devletler için oldukça önemli bir gelir kaynağı olagelmiştir.
Adını Çin'de üretilen ve ihraç edilen ipekten alan bu tarihi ticaret yolu yüzyıllar boyunca ticari ilişkiler yoluyla bölgenin ekonomik kalkınma sürecini doğrudan etkileyerek, kültürler arası diyaloğun gelişmesine ve milletlerarası bilgi ve tecrübe aktarımının sağlanmasında önemli katkılar sağlamıştır.
Medeniyetler arasında tarih boyunca bir ticaret güzergâhı olmasının yanında farklı kültürlerin, dinlerin, dillerin, fikirlerin birikimlerini, bilgilerini 38 Tarih 2 1.
Ünite İlk ve Orta Çağlarda Türk Dünyası ve uygulamalarının aktarıldığı, tüccarların, gezginlerin ve âlimlerin, din adamlarının takip ettiği tarihi kervan yolu olarak görev yapmıştır.
İpek Yolu'nda (Görsel 1.11.)
ticaretin çok iyi ve bol kazançlı olması Türklerle komşuları arasında mücadelelere sebep olmuştur.
Çin'den ipek ihracatı servet meydana getirmekle kalmıyor, hükümdarlarının hakimiyetini de meşrulaştırıyordu.
Örneğin Kök Türkler, Sasanilerle iş birliği yaparak İpek Yolu ticaretini elinde bulunduran Ak Hun (Eftalit) Devleti'ne 557 yılında son vermişlerdir.
Ak Hun Devleti'nin topraklarını Ceyhun Nehri sınır olmak üzere aralarında paylaştılar.
Sonuçta Batı Türkistan'ın önemli şehirleri Kök Türk Devleti'ne bağlanmış ve böylece İpek Yolu, İstemi Yabgu'nun eline geçmiştir.
Hazar ve Bulgar ülkelerinden başlayarak Ural-Güney Sibirya-Altaylar-Sayan Dağları üzerinden Çin’e ve Amur nehrine ulaşan bir diğer ticaret yolu da ‘Kürk Yolu’ olmuştur.
İpek Yolu’na kuzeyden paralel olarak uzanan bu yolda sincap, sansar, tilki, samur, kunduz vb.
hayvan kürkleri ve bunlardan yapılan eşyaların ticareti yapılmıştır.
Çin'e canlı mal ihracı, kendisinden önceki Türk devletlerinde olduğu gibi Uygur Devleti Dönemi'nde de devam etmiştir.
Özellikle Uygur kağanları, Çin'e daha fazla mal satabilmek için siyasi ve askerî güçlerini bir baskı aracı olarak kullanmışlardır.
Örneğin onlar, satmak gayesi ile Çin'e gönderdikleri atlarının hepsini almaları için Çinlileri zorlamışlardır.
Çinliler de aralarındaki barışı korumak için Uygurların bu zorlamasına ister istemez boyun eğmek durumunda kalmıştır.
Uygurların ihracatı sadece canlı at satımından ibaret değildi.
Son derece çalışkan insanlar olan Uygur Türkleri, çeşitli türden bol miktarda mal üretiminde bulunurlardı.
Üstelik ülkeleri de derisi kıymetli hayvanlar bakımından zengindi.
Uygurlarda, derisi için çok miktarda sansar ve samur avlanırdı.
Ayrıca bu derilerden başka beyaz aba, işlemeli ve çiçekli kumaşlardan giysiler üretilirdi.
Uygurlar, ihtiyaç fazlası olan bütün bu ürünleri satmak için komşu ülkelere gönderirdi.
Öte yandan, Soğd ve Arap tüccarlarının Uygur Devleti'nin merkezinde faaliyet gösteren temsilcileri bulunurdu.
Bunlar, kendi ülkelerinden Uygur ülkesine, Uygur ülkesinden de kendi ülkelerine daima mal getirir ve sevk ederlerdi.
Uygurlar alım satım ve borç alıp vermede belirli bir para ve ölçü sistemine sahip olmuştur.
Borç olarak alınan mal ve para faiz karşılığında genellikle ilkbaharda alınmış ve ürünün kaldırıldığı sonbaharda ödenmiştir.
Borç karşılığı her ay faiz ödemesi yapılması, Türklerde bankacılığın temelini teşkil etmiştir.
Tarih 2 39 1.
Ünite İlk ve Orta Çağlarda Türk Dünyası Hazarlar Çin, Orta Asya, Yakın Doğu ile Doğu ve Orta Avrupa arasındaki kıtalararası yolların kavşak noktasında bulunmaları nedeniyle ticarette ileri giden Türk devletlerinden birisi olmayı başarmışlardır.
Hazar ülkesine İskandinavya’dan Volga ve Kama boylarından özellikle kürkler ve diğer ticari ürünler (bal, balmumu, tutkal), Çin’den ve Türkistan’dan ipek ve kumaşlar, Bizans’tan türlü sanat ve süs eşyaları geliyor, İtil ve diğer Hazar şehirlerinde pazarlanıyordu.
İslam coğrafyacıların yazdıkları seyahatnamelerde Hazar ülkesinin refah içerisinde bulunduğu anlatılmaktadır.
Hazar Devleti kuvvetli ordusu ile hâkim olduğu coğrafyada adalet ve güvenliği sağlam bir şekilde tesis etmiş ve 7-9. yüzyıllar boyunca devam eden bu dönem tarihçiler tarafından "Pax Hazarika" (Hazar Barışı) olarak adlandırılmıştır.
Görsel 1.11.
İpek Yolu 40 Tarih 2 1.
Ünite İlk ve Orta Çağlarda Türk Dünyası Türk adının güçlü, kuvvetli anlamlarına geldiğini; siyasi olarak ilk kez Kök Türkler tarafından kullanıldığını; Ön-Türkler'in (Proto-Türkler) ilk çağlarda Altaylar ve Yenisey çevresinde yaşadıklarını, Minusinsk bölgesindeki Afanesyevo ve Andronova kültürünün bunların eseri olduklarını, bilinen teşkilatlı İlk Türk devletinin Asya Hun Devleti, Türk adı ile kurulan ilk Türk devletinin I. Kök Türk Devleti olduğunu, yerleşik hayata geçen ilk Türk boyunun Uygurlar olduğunu, Orhun Kitabelerinin II.
Kök Türk Devleti zamanında yazıldığını; İlk Türk devletlerinde toplumsal yapının aile(oğuş), boy(aşiret), budun(halk) ve il(devlet) şeklinde olduğunu, teşkilatçı ve bağımsızlığına düşkün olan Türk milletinin devlet kurma kabiliyetinin gelişmiş olduğunu, kut inancının hükümdara Göktanrı tarafından devleti yönetmek için verilen yetki olduğunu, Kurultay (toy) meclisinin boy beylerinin ve kağan ve devlet adamlarının katılımıyla yılda üç kez toplandığını, ikili teşkilat anlayışının devet yönetiminde benimsendiğini; Doğusunda Kingan Dağları batısında Hazar Denizi güneyinde Hindikuş Dağları ve Tibet Platosu kuzeyinde Sibirya'nın bulunduğu Orta Asya'nın Türklerin ana yurdu olduğunu ve geniş bozkırlardan oluşan coğrafi yapısının Türkleri konar-göçer bir yaşam tarzını benimsemelerine yol açtığını; Törenin günlük yaşamda ve devlet yönetiminde rehber teşkil ettiğini, Türk adının geçtiği ilk Türkçe metinler olan Orhun Kitabeleri'nin Türk devlet felsefesinin şifrelerinin yazıya dökülmüş hâli olduğunu; Türklerin MÖ IV.
yüzyıldan itibaren birtakım siyasi, askerî, ekonomik ve sosyal sebeplerle Orta Asya'dan dünyanın farklı yerlerine (Çin, Hindistan, Anadolu, Doğu ve Orta Avrupa, Sibirya) önemli sonuçları olan göç hareketlerinde bulunduklarını; Kavimler Göçü(375)'nün sebep ve sonuçlarını, Avrupa'da kurulan ilk Türk devletinin Avrupa Hun Devleti ve en önemli hükümdarının Attila olduğunu; Avarlar, Peçenekler, Kumanlar (Kıpçaklar), Oğuzlar, Bulgarlar, Hazarlar, Kırgızlar, Türgişler ve Karluklar'ın tarihte rol oynamış önemli Türk boyları olduklarını; İpek Yolu'nun ticarette ve komşu devletlerle ilişkideki önemini öğrendik.
NELER ÖĞRENDİK Tarih 2 41 1.
Ünite İlk ve Orta Çağlarda Türk Dünyası 1.
ÜNİTE ÖLÇME VE DEĞERLENDİRME SORULARI Aşağıda verilen çoktan seçmeli soruları cevaplayınız.
1.
Türklerin bilinen ilk anayurdu Orta Asya’dır.
Orta Asya, batıda Hazar Denizi, kuzeyde Kırgız Bozkırları ve Altay Dağları, doğuda Moğolistan ve Çin’in batısı, güneyde ise Tibet Platosu ile Hindikuş Dağları arasında yer alır.
Buna göre Türkler hakkında aşağıdakilerden hangisi söylenebilir?
A) Savaşçı özelliklerinin olduğu B) Göçebe topluluk oldukları C) Geniş bir coğrafyaya yayıldıkları D) Boylar halinde yaşadıkları 2.
Eski Türklerde kağana devlet yönetme yetkisinin Gök Tanrı tarafından verildiğine inanılmıştır.
Buna göre Eski Türklerin devlet yönetimiyle ilgili aşağıdaki yorumlardan hangisi yapılabilir?
A) Kağanın gücünün kaynağı ilahidir.
B) Hatun, devlet yönetiminde yer almıştır.
C) Demokratik yönetim biçimi vardır.
D) Kağan Tanrı-Kral sayılmıştır.
3.
Aşağıdakilerden hangisi aileler birliği anlamına gelmektedir?
A) Oguş B) Urug C) Boy D) Bodun 4.
Aşağıdakilerden hangisi Orta Asya Türk göçlerinin nedenlerinden biri değildir?
A) Türklerin Gök Tanrı inancına sahip olmaları B) Fetih arzusu ve yeni vatan kurma fikri C) Nüfus artışı ve otlakların yetersizliği D) Siyasi anlaşmazlıklar 42 Tarih 2 1.
Ünite İlk ve Orta Çağlarda Türk Dünyası 5.
Eski Türk toplumunda sözlü hukuk kuralları olan töreye kağanlar da dâhil herkesin uyması zorunludur.
Töre, kağanın keyfi hareket etmesini engellemiş ve halkına adil davranması için bir kontrol mekanizması olmuştur.
Buna göre töre ile ilgili aşağıdakilerden hangisi söylenebilir?
A) Kağanın yetkilerini sınırsız kılmıştır.
B) Diğer milletlerle etkileşimde bulunmayı sağlamıştır.
C) Törelerin oluşumunda kut anlayışı etkili olmuştur.
D) Devlet yönetiminde adaleti sağlamıştır.
6.
Sahte ricat ve pusudan oluşan Türklere özgü savaş taktiği aşağıdakilerden hangisidir?
A) Boş Kale B) Turan C) Açık Uçlu D) Karakol 7.
Maniheizm dinini kabul etmeleri Uygurların hayat anlayışlarında büyük değişiklik meydana getirmiştir.
Bu değişikliklerden biri Uygurların yerleşik yaşama geçmesidir.
Yerleşik hayata geçilmesiyle birlikte Türklerde sosyal yaşam değişmiş, tarım ve mimari gelişmiş, şehircilik ve şehir kültürü ortaya çıkmıştır.
Verilen bilgiye göre aşağıdakilerden hangisi Uygurların Maniheizm dinini kabul etmesinin sonuçlarından biri değildir?
A) Yerleşik yaşama geçilmesi B) Tarım ve mimarinin gelişmesi C) Türklerin savaşçılık özelliklerinin gelişmesi D) Şehircilik ve şehir kültürünün ortaya çıkması Tarih 2 43 1.
Ünite İlk ve Orta Çağlarda Türk Dünyası 8.
Türk adına ilk olarak Çin yıllıklarında rastlanmıştır.
Türk adını devlet adı olarak da ilk kez Kök Türkler kullanmışlardır.
Çin kaynaklarında miğfer anlamında kullanılan Türk adı, Kök Türk Kitabelerinde Türk veya Türük şeklinde geçmektedir.
Verilen bilgiye göre aşağıdakilerden hangisi söylenebilir?
A) Tarihte bilinen ilk Türk devleti Büyük Hun Devleti’dir.
B) Türk adına ilk olarak İran kaynaklarında rastlanmıştır.
C) Türk adını ilk kez devlet adı olarak Kök Türkler kullanmışlardır.
D) Türk adı Çin kaynaklarında güçlü, kuvvetli anlamında kullanılmıştır.
9.
Orta Asya’nın son derece elverişsiz olan tabiat ve iklim şartları, Türkleri devamlı bir mücadelenin içine itmiştir.
Türk karakteri, yaşayışı, sanat anlayışı, örf ve adetleri üzerinde derin izler bırakmıştır.
Bu bilgide aşağıdakilerin hangisinden söz edilmiştir?
A) Coğrafi şartların Türkler üzerindeki etkisinden B) Örf ve adetlerin devlet yapısı üzerindeki etkisinden C) İnançların mimariye etkisinden D) Sanatın dine etkisinden 10.Kavimler Göçü sonucunda Avrupa’da kurulmuş olan Türk devleti aşağıdakilerden hangisidir?
A) Uygurlar B) Kök Türkler C) Asya Hun Devleti D) Avrupa Hun Devleti w 2.
ÜNİTE 1.
İslamiyet’in Doğduğu Dönemde Dünya 2.
İslamiyet Yayılıyor 3.
Emeviler (661-750) 4.
Abbasi Devleti ve Türkler 5.
İlim Medeniyeti "Müslüman, insanların elinden ve dilinden emin olduğu kimsedir."
Hz. Muhammed İSLAM MEDENİYETİNİN DOĞUŞU NELER ÖĞRENECEKSİNİZ ?
• İslamiyet'in doğuşu sırasında Arap Yarımadası, Asya, Avrupa ve Afrika'nın genel durumunu, • Hz. Muhammed ve Dört Halife Dönemi'nde, Müslümanların Arabistan Yarımadası ve çevresinde siyasi hâkimiyet kurmaya yönelik faaliyetlerini, • Emeviler ile birlikte İslam Devleti'nin yapısında meydana gelen değişimi, • Abbasi Devleti'nde Türklerin askerî ve siyasi gelişmelerdeki rollerini, • VIII ve XII.
yüzyıllar arasında İslam medeniyeti içerisindeki ilmî faaliyetleri öğreneceksiniz.
HAZIRLIK SORULARI 1.
İslâmiyet'in doğduğu yıllarda Arabistan'da ve Dünya'da hangi din ve inançlar vardı?
Araştırınız.
2.
İlk dört halife göreve nasıl gelmiştir?
Araştırınız.
3.
İslâm âlimleri yaptıkları çalışmalarla Avrupa'yı nasıl etkilemiştir?
Araştırınız.
Cahiliye Dönemi Peygamberlik Hicret Medine Sözleşmesi Beytü'l-Mal Mevali Beytü'l-Hikme Samarra ANAHTAR KELİMELER 2.
Ünite İslam Medeniyetinin Doğuşu 46 Tarih 2 1.
İSLAMİYET'İN DOĞDUĞU DÖNEMDE DÜNYA Son peygamber olan Hz. Muhammed, Asya, Avrupa ve Afrika kıtalarının birbirine yakınlaştığı önemli bir noktada bulunan Arabistan Yarımadası'nın Hicaz bölgesinin merkezlerinden olan Mekke'de miladi 571 yılında doğmuştur.
Günümüzde Orta Doğu olarak adlandırılan bu bölgede (Harita 2.1.)
o dönemde iki büyük güçlü devlet olarak Doğu Roma (Bizans) ve Sasani İmparatorlukları hüküm sürmekteydi.
Arap Yarımadası toprakları çöllerle kaplı olduğu ve ekonomik kaynakları zayıf olduğundan ve Bizans ile Sasanilerin kendi aralarında siyasi çekişmeler bulunması nedeniyle büyük devletlerin ilgisini çekmemiş ve dışarıdan yabancı işgaline uğramamıştır.
Roma İmparatorluğu'nun Kavimler Göçü(375) sonrası Doğu ve Batı olarak ikiye ayrılması ile ortaya çıkan ve Bizans adı ile bilinen Doğu Roma İmparatorluğu Hristiyanlığın Ortodoks mezhebini benimsemiş; Balkanlar, Anadolu ve Ortadoğu coğrafyasında zaman zaman karışıklıklar yaşasa da siyasi varlığını bütün Orta Çağ boyunca devam ettirmiştir.
Afrika'da, bugünkü Etiyopya ve Somali topraklarını kapsayan bölgede ise Hristiyan Habeş Krallığı bulunmaktaydı.
Türklerin anayurdu olan Orta Asya'da I. Kök Türk Devleti bu bölgede hâkimiyetini sürdüyordu.
Harita 2.1.
İslamiyet'in doğduğu dönemdeki siyasi durum 2.
Ünite İslam Medeniyetinin Doğuşu Tarih 2 47 1.1.
İslamiyet'in Gelişi ve Yayıldığı Dönemlerdeki Siyasi ve Sosyal Gelişmeler Hz. Muhammed'e peygamberliğin gelişi Bedir Savaşı Müslümanların Medine'ye hicret etmesi Hendek Savaşı Mute Seferi Veda Haccı ve Hz. Muhammed'in vefatı Taif Seferi Müslümanların Habeşistan'a hicret etmesi Uhud Savaşı Hayber'in Fethi Huneyn Seferi Medine Sözleşmesi Hudeybiye Barışı Mekke'nin Fethi Tebük Seferi 610 622 627 629 630 615 624 628 630 631 622 625 629 630 632 2.
Ünite İslam Medeniyetinin Doğuşu 48 Tarih 2 1.2.
İslam Öncesi Arap Yarımadası (Siyasi Durum ve Toplumsal Yapı) İslamiyetin ortaya çıktığı dönemde Araplar, çöl koşullarında göçebe bir yaşam sürdürmekte olan bedeviler (Görsel 2.1.)
ile az nüfuslu şehirlerde yerleşik bir hayat tarzı olan hadariler olarak adlandırılan insanlardan oluşan bir toplum yapısına sahip bulunmaktaydı.
İslamiyet'ten önce Arap Yarımadası'nda toplum; hürler, mevaliler ve köleler olarak üç farklı toplumsal sınıfa ayrılmış durumdaydı.
Hürler tüm haklara sahip iken herhangi bir hakka sahip olmayan köle ve cariyeler (kadın köleler) ticari bir meta gibi alınıp satılabiliyor, miras olarak bırakılabiliyor ve günlük yaşamda çalıştırılabiliyordu.
Herhangi bir köle azat edilirse mevali sınıfa geçmiş oluyordu.
Görsel 2.1.
Bedevi Arap İslam öncesi Arap Yarımadası'nda evlat edinme yaygındı ve evlatlık olarak alınan çocuk miras hakkından yararlanabiliyordu.
Erkekler arasında poligami (çok eşli evlilik) yaygın olarak bulunuyor ve eşlerini kolayca boşayabiliyordu.
Kadın çocuğu olmadan önce aileye kabul edilmiyordu.
Her türlü haklardan yoksun bırakılan kadınlar, mirastan da pay alamaz durumdaydı.
İslam öncesi Arap toplumunda kabileler arasında kan davaları ve çatışmalar çok yaygın iken haram aylar olarak adlandırılan zilkade, zilhicce, muharrem ve recep ayında ise savaş yapmazlardı.
Bu aylarda yapılan savaşlara Ficar Savaşları deniliyordu.
2.
Ünite İslam Medeniyetinin Doğuşu Tarih 2 49 İslam öncesi Arap Yarımadası'nda; kurumsal yapısı zayıf olan Nebatiler, Tedmürlüler, Gassaniler ile Main, Sebe ve Himyeri devletleri yaşamıştır.
Hz. Muhammed'in doğduğu dönemde Arap Yarımadası'nda siyasi birlik bulunmamaktaydı.
Toplum kabilelerden meydana gelmişti.
Kabilecilik anlayışı nedeniyle dönemin insanları ait oldukları kabileyi devamlı ön planda tutuyor, haksız bile olsa kabilesinin yanında olmaktan başka tavır alamıyordu.
Şeyh olarak adlandırılan kişiler kabile yöneticisi olarak kabilenin başında bulunmaktaydı.
Araplar arasında kabilecilik anlayışının yaygın olması nedeniyle, İslami Dönem'e kadar siyasi bütünlüğe sahip merkezî bir devlet kurulması mümkün olmamıştır.
İslam öncesi Arap toplumunda inanç olarak Putperestlik çok yaygın idi.
Her kabilenin kendine ait putları bulunmaktaydı.
Kâbe'nin içerisi de bu putlarla doldurulmuştu.
Putperestliğin yanı sıra Hristiyanlık, Musevilik ve Haniflik (Hz. İbrahim'in dini) dinlerine inanan insanlarda bulunuyordu.
İslam öncesi Hz. Muhammed ve ailesi Hanif inancına mensup idi.
Bu dinde putlara tapmak yoktu.
İslamiyet öncesi Arap Yarımadası'nda tarım, hayvancılık ve ticaret temel geçim kaynakları olmuştur.
Hayvancılık özellikle bedevilerin temel geçim kaynağı idi.
Başta Mekke olmak üzere yarımada genelinde ekonomik hayat, ticaret üzerine kurulu bulunmaktaydı.
Mekke, İslam öncesinde de önemli dinî bir merkez olduğundan Araplar, Hicaz bölgesine gelenlerle yoğun bir ticari ilişki kuruyorlardı.
Günümüzün fuarlarına benzeyen 30 güne kadar süren ve savaşmanın yasak olduğu haram aylarda kurulan büyük panayırlar, bölge ekonomisinde önemli bir yere sahip iken ekonomik hayatın olduğu kadar sosyal hayatın da önemli bir parçası olmuştur.
Kabileler arasındaki birçok problem bu panayırlarda çözüme kavuşturuluyordu.
Ayrıca edebî sohbetler yapılıyor, şiir yarışmaları düzenleniyor ve bu şiirlerden dereceye girenler Kâbe'nin duvarına asılıyordu.
Cahiliye Dönemi: Arap toplumunun İslam öncesi dönemine cahiliye denmesinin nedeni, insanların okuma-yazma bilmemesi değildir.
Bedeviliğin yaygın olması; insanların medeniyet bakımından geri kalmaları, kan davalarının yaygın olması, putlara tapmaları, kadınlara ve kız çocuklarına yönelik kötü tutumları, insanlıktan uzak bir yaşam tarzına sahip olmaları gibi nedenlerle Arap toplumunun İslamiyet öncesi dönemi, "Cahiliye Dönemi" olarak adlandırılmıştır.
2.
Ünite İslam Medeniyetinin Doğuşu 50 Tarih 2 2.
İSLAMİYET YAYILIYOR 2.1.
Hz. Muhammed Dönemi (571-632) Hz. Muhammed 571’de Mekke’de doğmuştur.
Peygamber olmadan önce de yüksek ahlaki meziyetlere sahip olan Hz. Muhammed’e Hira Dağı’nda tefekkür hâlinde iken 610 yılında Allah tarafından Cebrail aracılığı ile ilk vahiy gönderilmiştir (Görsel 2.2.).
Böylelikle Hz. Muhammed’in Peygamberlik görevi başlamıştır.
Mekkeli müşrikler, önceleri Muhammed’ül-Emin (güvenilir) lakabı verdikleri Hz. Muhammed’in bu davetine olumlu karşılık vermemişlerdir.
Böyle davranmalarının sebebi sadece getirmiş olduğu dine inanmak istememeleri değil mevcut düzenleri içerisinde İslam dininin köklü değişiklikler getirmesiydi.
İslam dininin putlara tapmayı, falcılık-büyücülük, kan davaları, gasp, içki ve zinayı yasaklaması, kadınlara ve kölelere haklar tanıması ve Arap toplumunun kökleşmiş alışkanlıklarının değişmesine gösterdiği dirençler nedeniyle bu durum, cahiliye toplumundaki kişilerin tepkisini çekmiştir.
İlk dönemlerde kayıtsız kalma, alay etme şeklinde kendini gösteren tepkiler ilerleyen zamanlarda, Müslümanlara yönelik baskı, şiddet ve işkencelere dönüşmüştür.
Müslümanlar kendilerine yönelik bu baskı ve şiddet politikasına aynı şekilde karşılık vermemişler ve Hz. Peygamber’in izniyle güvenli gördükleri Habeşistan gibi yerlere hicret etmekle yetinmişlerdir.
Hz. Muhammed, Müslümanlara hicret için müsaade etmesine rağmen İslamiyet’i yayma faaliyetlerini kendisi Mekke’de sürdürmüştür.
Görsel 2.2.
İlk vahyin geldiği Hira Dağı 2.
Ünite İslam Medeniyetinin Doğuşu Tarih 2 51 Hz. Muhammed 621’de Medine’den gelenler ile Akabe olarak adlandırılan mevkide görüşerek onları İslam’a davet etmiştir.
621– 622 de 1. ve 2.
Akabe Biatı olarak tarihe geçen bu görüşmelerle ve Medineliler İslam’ı kabul etmiş ve Hz. Peygamber’i koruyacaklarına dair söz vermişlerdir.
622 yılında ise İslam’ın daha fazla yayılmasını engellemek isteyen Mekkeli müşrikler bunun için Hz. Muhammed’i öldürmeye karar vermiş ancak Bu durumdan vahiy yoluyla haber alan hicret için hazırlıklarını tamamlayan Hz. Muhammed, yanına Hz. Ebu Bekir’i de alarak Medine’ye hicret etmiştir.
Bedir Savaşı (624): Mekkeli müşrikler, içinde Medine’ye hicret eden Müslümanların mallarının da olduğu bir ticaret kervanını Şam’a göndermeye karar vermişler ve bu ticaretten elde edecekleri kazanç ile de Müslümanlarla savaşmayı planlamışlardı.
Bunu öğrenen Müslümanlar, Şam kervanının yolunu kesmek ve gözdağı vermek için sefer düzenlemiştir.
Bedir kuyuları çevresinde yapılan bu savaşta iki ordu arasındaki büyük güç farkına rağmen savaşta Müslümanlar Mekkeli müşrikleri mağlup etmişlerdir.
Bedir Savaşı’nda elde edilen ganimetler İslam savaş hukukunun kurallarına göre savaşa katılanlar arasında eşit şekilde paylaştırılmıştır.
Esirlerin bir kısmı fidye karşılığında serbest bırakılır iken fakir olup ödeme yapamayacak olanlarından okuma yazma bilenler, on Müslüman’a okuma yazma öğretmesi karşılığında serbest bırakılmıştır.
Uhud Savaşı (625): Mekkeli müşrikler, Bedir Savaşı’ndan yaklaşık bir yıl sonra bu savaşta aldıkları mağlubiyetin öcünü almak ve Müslümanların denetimine geçen Şam ticaret yolunu tekrar ele geçirmek için ordu hazırlayarak harekete geçmişlerdir.
Uhud Dağı eteklerinde yapılan savaşta Müslümanların Hz. Muhammed’in tavsiyelerini tam olarak yerine getirmemeleri nedeniyle Mekkeli müşrikler karşısında bozguna uğramıştır.
Uhud Savaşı’nda Mekkeli müşrikler Müslümanları mağlup etmesine rağmen yok etmeyi başaramamışlar ve geri dönmüşlerdir.
Bu savaşla birlikte Müslümanlar Hz. Muhammed’e itaatin önemini anlamışlardır.
Hendek Savaşı (627): Mekkeli müşriklerin Müslümanları son yok etme çabası olan Hendek Savaşı’nda İranlı sahabe Selman-ı Farisî’nin önerisi üzerine Müslümanlar Medine etrafına derin hendekler kazarak savunmaya karar vermişlerdir.
Medine çevresine gelen ve daha önce Arabistan’da böyle bir savaş taktiğine alışık olmayan müşrikler, bu duruma şaşırmışlar ve şehri kuşatma altına almışlardır.
Yaklaşık üç hafta kadar süren kuşatma sırasında çıkan şiddetli bir fırtınanın etkisiyle müşrikler kuşatmayı kaldırıp Mekke'ye geri dönmek zorunda kalmışlardır.
Hendek Savaşı Mekkeli müşriklerin son taarruzu olmuştur.
2.
Ünite İslam Medeniyetinin Doğuşu 52 Tarih 2 Hudeybiye Antlaşması (628): Mekke'den Medine'ye hicret eden Müslümanlar, hem Mekke hasretini gidermek hem de Kâbe'yi tavaf ederek ibadetlerini yapmak istemişlerdir.
Hz. Peygamber'in de onayı ile Müslümanlar yola çıkmış ve Mekke'ye 17 km mesafede bulunan Hudeybiye mevkinde Müslümanlar konaklamışlardır.
Müşrikler ise Müslümanların Mekke'ye girmesini engellemek için kendi aralarında sözleşip tedbirler aldılar.
Hz. Muhammed gelmekten yana maksatlarını bildirmek için Hz. Osman'ı elçi olarak göndermiş fakat Hz. Osman, Mekke'de esir edilmiştir.
Bunun üzerine Hz. Peygamber, yanındaki sahabelerden Mekkelilere karşı koymak ve Hz. Osman'ı kurtarmak için savaşın eşiğine gelince durumun ciddiyetini anlayan Mekkeliler gönderdikleri bir elçi vasıtası ile Hudeybiye Antlaşması'nı yapmışlardır.
Bu antlaşmaya göre Müslümanlar, o yıl Mekke'ye giremeyecek ve umre yapamayacaktı.
Mekkeli biri Hz. Muhammed'in yanına sığınırsa velisinin isteği üzerine geri verilecek fakat bir Müslüman kaçarak Mekke'ye sığınırsa geri verilmeyecekti.
Antlaşma her ne kadar Müslümanların aleyhine olmuş gibi görülse de sonraki dönemlerde bunun böyle olmadığı ortaya çıkmıştır.
Hudeybiye Antlaşması ile Kureyş ittifakı parçalanmış, barış ortamında İslam'ın yayılması hızlanmış, müşriklerin önde gelenlerinden Amr b. As ve Halid b. Velid Müslüman olarak İslam ordusunun saflarına geçmiştir.
Mekkeliler, Hudeybiye Antlaşması ile Müslümanların hukuki varlığını resmen tanımıştır.
Hayber'in Fethi (629): Mekkeli müşriklerle Müslümanlara karşı iş birliği yaptıktan sonra Medine’den çıkarılan Yahudiler, Şam ticaret yolunu tehdit edip Müslüman ticaret kervanlarına zarar vermeye ve Mekkeli müşrikleri Müslümanlara karşı kışkırtmaya devam etmekteydi.
Bunun üzerine Hz. Peygamber, Yahudilerin bulunduğu Hayber üzerine bir sefer düzenlemiş, kale kuşatılarak kısa sürede Hayber’in fethi gerçekleşmiştir.
Bu zaferle Şam ticaret yolunun güvenliği sağlanmıştır.
Mute Savaşı (629): Hz. Muhammed komşu devlet ve bunların hükümdarlarına elçiler ve mektuplar göndererek İslam'a davet etmiştir.
Hristiyan Gassanilere de bu dönemde bir elçi gönderilmiş ancak elçi, Gassani valisi tarafından katledilmiştir.
Bunun üzerine Hz. Peygamber bir ordu hazırlayarak komutanlar tayin etmiş ve göndermiştir.
Gassani hükümdarı, Bizans'tan yardım istemiş, Bölgeye gelen Bizans ordusu ile Müslümanlar arasında yapılan savaşta yüzbin askerden oluşan ordu karşısında İslam ordusu sayıca çok az olmasına karşın İslam ordusunun kumandanları şehit olmuş, Halid b. Velid'in kumandayı üstlenmesiyle Bizans ordusu yıpratılmış ve daha fazla kayıp verilmeden geri dönülmüştür.
Mute Savaşı Müslümanlarla Bizans arasındaki ilk savaş olmuştur.
2.
Ünite İslam Medeniyetinin Doğuşu Tarih 2 53 Mekke'nin Fethi (630): Hudeybiye Antlaşması maddelerine göre Mekkeli müşrikler ve Müslümanlar birbirlerinin müttefiklerine saldırmayacaktı ancak Mekkeli müşrikler, bu antlaşmaya uymadılar.
Müşriklerin anlaşma hükümlerine sadık kalmaması nedeniyle Hz. Muhammed, 10.000 kişilik orduyla Mekke'yi kuşatmış, şehre giren İslam ordusu ciddi bir direniş ile karşılaşmadan ve kısa sürede kan akıtılmadan fetih gerçekleştirilmiştir.
Mekke'nin fethiyle birlikte Kureyş müşriklerinin Hz. Muhammed ve Müslümanlara karşı olan düşmanlığı sona ermiş, Kâbe putlardan temizlenmiş ve Hicaz bölgesinde İslamiyet'in yayılışının önündeki engeller ortadan kalkmıştır.