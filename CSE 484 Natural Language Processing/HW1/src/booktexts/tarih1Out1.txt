TARİH 1 YAZAR Yüksel KAPLAN ANKARA - 2022 MEB HAYAT BOYU ÖĞRENME GENEL MÜDÜRLÜĞÜ YAYINLARI AÇIK ÖĞRETİM OKULLARI Dil Uzmanı Bülent Kenan ERKAN Görsel Tasarım Uzmanı Fatih SAĞLAM Grafik Tasarım Uzmanı Halil Oktay ÜVER Copyright c MEB Her hakkı saklıdır.
MillÎ Eğitim Bakanlığına aittir.
Tümü ya da bölümleri izin alınmadan hiçbir şekilde çoğaltılamaz, basılamaz ve dağıtılamaz.
İSTİKLÂL MARŞI Korkma, sönmez bu şafaklarda yüzen al sancak; Sönmeden yurdumun üstünde tüten en son ocak.
O benim milletimin yıldızıdır, parlayacak; O benimdir, o benim milletimindir ancak.
Çatma, kurban olayım, çehreni ey nazlı hilâl!
Kahraman ırkıma bir gül!
Ne bu şiddet, bu celâl?
Sana olmaz dökülen kanlarımız sonra helâl.
Hakkıdır Hakk’a tapan milletimin istiklâl.
Ben ezelden beridir hür yaşadım, hür yaşarım.
Hangi çılgın bana zincir vuracakmış?
Şaşarım!
Kükremiş sel gibiyim, bendimi çiğner, aşarım.
Yırtarım dağları, enginlere sığmam, taşarım.
Garbın âfâkını sarmışsa çelik zırhlı duvar, Benim iman dolu göğsüm gibi serhaddim var.
Ulusun, korkma!
Nasıl böyle bir imanı boğar, Medeniyyet dediğin tek dişi kalmış canavar?
Arkadaş, yurduma alçakları uğratma sakın; Siper et gövdeni, dursun bu hayâsızca akın.
Doğacaktır sana va’dettiği günler Hakk’ın; Kim bilir, belki yarın, belki yarından da yakın Bastığın yerleri toprak diyerek geçme, tanı: Düşün altındaki binlerce kefensiz yatanı.
Sen şehit oğlusun, incitme, yazıktır, atanı: Verme, dünyaları alsan da bu cennet vatanı.
Kim bu cennet vatanın uğruna olmaz ki feda?
Şüheda fışkıracak toprağı sıksan, şüheda!
Cânı, cânânı, bütün varımı alsın da Huda, Etmesin tek vatanımdan beni dünyada cüda.
Ruhumun senden İlâhî, şudur ancak emeli: Değmesin mabedimin göğsüne nâmahrem eli.
Bu ezanlar -ki şehadetleri dinin temeliEbedî yurdumun üstünde benim inlemeli.
O zaman vecd ile bin secde eder -varsa- taşım, Her cerîhamdan İlâhî, boşanıp kanlı yaşım, Fışkırır ruh-ı mücerret gibi yerden na’şım; O zaman yükselerek arşa değer belki başım.
Dalgalan sen de şafaklar gibi ey şanlı hilâl!
Olsun artık dökülen kanlarımın hepsi helâl.
Ebediyyen sana yok, ırkıma yok izmihlâl; Hakkıdır hür yaşamış bayrağımın hürriyyet; Hakkıdır Hakk’a tapan milletimin istiklâl!
Mehmet Âkif ERSOY Mustafa Kemal Atatürk  GENÇLİĞE HİTABE Ey Türk gençliği!
Birinci vazifen, Türk istiklâlini, Türk Cumhuriyetini, ilelebet muhafaza ve müdafaa etmektir.
Mevcudiyetinin ve istikbalinin yegâne temeli budur.
Bu temel, senin en kıymetli hazinendir.
İstikbalde dahi, seni bu hazineden mahrumetmek isteyecek dâhilî ve hâricî bedhahların olacaktır.
Bir gün, istiklâl ve cumhuriyeti müdafaa mecburiyetine düşersen, vazifeye atılmak için, içinde bulunacağın vaziyetin imkân ve şeraitini düşünmeyeceksin!
Bu imkân ve şerait, çok namüsait bir mahiyette tezahür edebilir.
İstiklâl ve cumhuriyetine kastedecek düşmanlar, bütün dünyada emsali görülmemiş bir galibiyetin mümessili olabilirler.
Cebren ve hile ile aziz vatanın bütün kaleleri zapt edilmiş, bütün tersanelerine girilmiş, bütün orduları dağıtılmış ve memleketin her köşesi bilfiil işgal edilmiş olabilir.
Bütün bu şeraitten daha elîm ve daha vahim olmak üzere, memleketin dâhilinde iktidara sahip olanlar gaflet ve dalâlet ve hattâ hıyanet içinde bulunabilirler.
Hattâ bu iktidar sahipleri şahsî menfaatlerini, müstevlîlerin siyasî emelleriyle tevhit edebilirler.
Millet, fakr u zaruret içinde harap ve bîtap düşmüş olabilir.
Ey Türk istikbalinin evlâdı!
İşte, bu ahval ve şerait içinde dahi vazifen, Türk istiklâl ve cumhuriyetini kurtarmaktır.
Muhtaç olduğun kudret, damarlarındaki asil kanda mevcuttur.
MUSTAFA KEMAL ATATÜRK Mustafa Kemal ATATÜRK 1.1 TARİH VE ZAMAN 10 a) Geçmişi, bizim için günümüze taşıyan tarih bilimi 10 b) Tarihe yardım eden bilimler 13 1.2 TARİH ÖĞRENMENİN ÇOK YÖNLÜ YARARLARI 16 1.3 ZAMANI ANLAMLANDIRMA 19 Neler Öğrendik?
23 ÖLÇME VE DEĞERLENDİRME SORULARI 24 2.1.ANADOLU’DA YAŞAMIN İLK DÖNEMLERİ 28 a) Anadolu’nun elverişli coğrafi yapısı ve buzul çağı sonrasında hayat 28 b) Yazının icadından önceki zamanların kültür öğeleri 33 c) Yazının icadından önce zamanın dönemlendirilmesi 34 2.2.
YAZININ İCADI 35 a) İnsanlık tarihinde yazının yarattığı değişimler 35 b) Eski Çağ kadim bilimlerinin modern zamanlar bilimlerinden farklılıkları 36 2.3.
İLK ÇAĞ'IN MEDENİYET HAVZALARI 39 a) İlk çağ medeniyetleri tarih şeridi 39 b) İlk çağ’ın önemli medeniyet havzaları 40 2.4.
COĞRAFYA VE İKLİMİN İNSANLIĞA ETKİLERİ 44 a) İlk insanların hayat tarzı ve geçim kaynakları 45 b) İlk Çağ’da, zorlu yaşam mücadelesi içinde göç olayları 46 c) İlk Çağ’ın tüccar kavimleri 52 İÇİNDEKİLER 1.
ÜNİTE 2.
ÜNİTE DÜNDE KALANI ÖĞRETEN BİLİM TARİH ANADOLU'DA İNSANLIĞIN İLK DÖNEMLERİ 3.1.
ORTA ÇAĞ’DAKİ BELLİ BAŞLI SİYASİ VE SOSYAL YAPILAR 72 a) Orta Çağ’daki başlıca siyasi gelişmelere ait tarih şeridi 72 b) Orta Çağ’da siyasi yapılar ve aralarındaki farklılıklar 73 3.2.
ORTA ÇAĞ'DA EKONOMİK FAALİYETLER 82 a.
Orta Çağ’da kentlerde meydana gelen değişiklik ve gelişmelerin siyasi ve sosyal organizasyonlar üzerindeki etkileri 82 b. Asya ve Avrupa’da ticaret hayatı 86 c.
Ticaret yolu kavgaları 89 3.3 ORTA ÇAĞ’DA ASKERÎ ORGANİZASYONLAR VE TOPLUMSAL YAŞAM 91 3.4 ORTA ÇAĞ'DA HUKUKÎ DÜZENLEMELER 94 Neler Öğrendik?
98 ÖLÇME DEĞERLENDİRME SORULARI CEVAP ANAHTARI 102 SÖZLÜK 103 KAYNAKÇA 108 2.5.
SİYASİ GÜÇ VE SİYASİ ORGANİZASYON TÜRLERİ 55 a) Siyasi organizasyonlar 55 b) Siyasi gücün meşruiyet kaynakları ve maddi kaynakları 60 2.6.
İLK ÇAĞ’DA HUKUK SİSTEMLERİNİN DİNÎ VE BEŞERÎ KAYNAKLARI 62 Neler Öğrendik?
66 ÖLÇME VE DEĞERLENDİRME SORULARI 68 3.
ÜNİTE SÜPRİZLERLE DOLU ORTA ÇAĞ w 1.
ÜNİTE 1.
Tarih ve Zaman 2.
Tarih Öğrenmenin Çok Yönlü Yararları 3.
Zamanın Adı DÜNDE KALANI ÖĞRETEN BİLİM, TARİH NELER ÖĞRENECEKSİNİZ ?
• Bir araştırma alanı ve bilim dalı olarak tarihin konusunu, kapsamını ve diğer bilim dallarıyla ilişkilerini, • Tarih öğrenmenin amaç ve yararlarını, • Zamanı anlama ve anlamlandırmaya yönelik farklı yaklaşımları, öğreneceğiz.
Tarih Uygarlık Tarihe yardımcı bilimler Kimlik kazanma Anakronizm Zaman Takvim ANAHTAR KELİMELER Geçmişler geleceğe suyun suya benzemesinden daha çok benzer İbn-i Haldun 10 Tarih 1 1.
Ünite Dünde Kalanı Öğreten Bilim Tarihi Hazırlık • Tarih biliminin, öğrenim hayatınızda bir ders olmasının dışında, sizin için anlamı ve değeri nedir?
Açıklayınız.
• Tarihi bilgi, kanaat ve görüşler olmaksızın bireysel ve toplumsal hayat nasıl olurdu?Düşüncelerinizi belirtiniz.
• Tarihi referanslar ve yaşanmışlıkları bilmeden sadece güncel ihtiyaç ve istekler üzerine, ulusal menfaatleri gözetleyici uluslararası ilişkiler kurulabilir mi?
Açıklayınız.
Tarih ve Zaman a) Geçmişi, Bizim İçin Günümüze Taşıyan Tarih Bilimi Tarih, geçmişteki insan topluluklarının yaşayışlarını, birbirleriyle olan ilişkilerini, kültür ve uygarlıklarını yer zaman göstererek, belgelere dayanarak, tarafsız şekilde neden-sonuç ilişkisi içerisinde inceleyen bilimdir.
İnsanoğlu yaşadığı coğrafyanın sunduğu imkan ve tehditlerle dolu Görsel 1.1.1: Geçmişi bizim için günümüze ortamlarda varlığını sürdürme, karnını taşıyan bilim dalı tarih doyurma ve barınma amacı yönünde  hayat mücadelesini yürütegelmiştir.
Bu çerçevede ulaşılan maddi ve manevi varlıklarla, bilim, sanat ve kültürel anlamda ulaşılan aşama ve değerlerin tümü, uygarlık olarak adlandırılmıştır.
Uygarlıkları yaratanlar, yaşam alanlarının özelliklerine göre birbirinden farklı deneyimler yaşamışlar ve bu de- Tarih 1 11 1.
Ünite Dünde Kalanı Öğreten Bilim Tarihi neyimlerini kullanarak gelişme serüvenini sürdürmüşlerdir.
Eski Mısır’dan Sümerler’e, Hititler ’den Frigler’e, ya da Urartular’dan Lidya ve İon uygarlıklarına kadar Ön Asya, Orta Doğu ve Anadolu bölgelerinde yeşeren uygarlıklar, akarsu boylarından çöllere, ormanlardan dağlık arazilere, iç ovalardan denizlere ve adalara kadar çok farklı coğrafi ortamlarda sürdürdükleri yaşantıları sırasında birbirinden farklı ve önemli gelişmeler sağlamışlardır.
İşte yazının bulunmasından, tarım sistemlerinin gelişmesine, bugün bile gizemi koruyan mimari eserlerden ulaşım alanında sağlanan ilerlemelere ve bilim dünyasındaki (özellikle matematik ve astronomi alanındaki) gelişmelere kadar bir dizi tüm önemli aşamalar tarihin konusudur (Görsel 1.1.2 Tarihin konusu infogragisi).
Görsel 1.1.2 Tarihin konusu infografisi Tarihe duyulan ihtiyaç ve ona yüklenen çok yönlü işlevlerden dolayı, ne tür bir bilim dalı olduğu ya da bir bilim dalı olup olmadığı konusundaki tartışmalar, yüzyılı aşkın bir süredir gündemdedir.
Tarihi; 19. yüzyıldan beri pozitif bilimlerin önem kazanmaya başlaması ile bilimsel esaslara yerleştirme çabaları görülür.
Günümüz bilim anlayışında pek çok yöntem ve tekniğin kullanıldığı farklı bilim dalları ortaya çıkmıştır.
Bu bilim alanlarının yanında, tarih bilimi de onların yöntemlerinden faydalanmaktadır.
Bugün çalışma alanları giderek artan fen ve sosyal bilimleri arasındaki alan giderek daralmaktadır.
Kuşkusuz bu ortak çalışma alanını insan ve çevre ilişkisi oluşturmaktadır.
Artık insan ile çevre etkileşimini bütün bilim dalları ortaklaşa çözmeye çalışmaktadır.
12 Tarih 1 1.
Ünite Dünde Kalanı Öğreten Bilim Tarihi Pozitif bilimlerin özelliğinin başında deneysellik gelir.
Tarihsel olaylar, her zaman deneysel bilimlerin laboratuvar verileri gibi aynı sonuca ulaşmazlar.
Bu nedenle her olay; geçtiği zaman, mekân ve yaşanılan kişilerce kendi içinde özel koşullara sahiptir.
Tarihsel olayların tekrarı yoktur.
Fakat bu, tarih bilimini tamamıyla pozitif bilimlerin dışına itelemez.
Zira tarihçi ve pozitif bilimciler aradıkları cevapları bulmak amacı ile ortak bilimlerden yararlanmak konusunda birleşmişlerdir.
20. yüzyıl, bilimde uzmanlaşma yüzyılı idi. 21. yüzyıla, bilimler arası işbirliği ya da disiplinler arası işbirliği adı verilmektedir.
Böyle bir dönemde kuşkusuz tarihçi ya da tarihçiliğin bu anlayışın dışında kalması düşünülemezdi.
Bir tarihçi için coğrafya, jeoloji, sosyoloji, arkeoloji, epigrafi, antropoloji ve etnoloji gibi bilimler başlıca işbirliği alanıdır ancak tarihçi doğru ve bilimsel sonuçlara ulaşabilmek amacıyla, sürekli diğer sosyal ve fen bilim alanlarındaki çalışmalara duyarlı olmalıdır.
Komşu disiplinlerle işbirliği yapabileceği ortak bir bilgi düzeyine sahip olmalıdır.
Aksi takdirde, farklı bilimlerin birbirinden alışveriş yapacağı hiçbir bilgi kaynağı yoktur.
Çağın gerekleri içinde sürdürülmeyen çalışmalar, bilimsel çalışmalara yön vermekten uzak olacaktır.
Bilimsel çalışmalarda, uzmanlık alanına ait yöntemlerin kurallarına bağlılık esastır.
Bu bağlılıktan yoksun çalışmalar, bilimin dışındaki farklı amaçların hizmetine girecektir Tarih Biliminin Bakış Açısı Deney ve genelleme yapılamaması nedeniyle tarih geleneksel olarak edebiyat, güzel sanatlar vb.
gibi beşerî bilimler arasında sayıla gelmiştir.
Beşerî bilimlerin temelindeki ilke, pratik yol gösterici sonuçlar çıkarmak değil, insanlığın düşündükleri ve yaptıklarının değerli kabul edilerek, tanınması ve korunmasıdır.
Geçmişteki olayların yeniden inşa edilmesi dikkate değer bir çabadır.
Tarihçi; edebiyatçı, sanat tarihçisi, halk bilimci vb.
gibi kültürel mirasın aktarıcısıdır.
Tarihsel mirası tanıtarak ve koruyarak insanlığı anlamamıza yardımcı olur.
Stanford bunu açıklamak için “at örneğini” vermektedir.
Bir atı bir fizikçi, bir zoolog, bir veteriner, bir ekonomist, bir kimyacı, bir ressam incelerse, hepsi de atı farklı ve kendi bakış açılarından görecek ve tanımlayacaklardır.
Oysa tarihçi hem ata, hem atın sahibine, hem atın içinde bulunduğu olaya, döneme, mekâna, hem o olayın ilişkili olduğu diğer olaylara, kısacası resmin bütününe anlam vermeye çalışacaktır.
Çünkü tarih bu deneyimin tüm yönleriyle ilgilidir.
Tarih 1 13 1.
Ünite Dünde Kalanı Öğreten Bilim Tarihi b) Tarihe Yardım Eden Bilimler Uygulayarak Öğrenelim: Aşağıdaki görsel materyalleri inceleyiniz(Görsel 1.1.3- 1.1.10) Tablo 1’den faydalanarak hangi bilim dallarının uğraşı alanına girdikleri ile ilgili açıklamanızı görselin altındaki noktalı satıra yazınız.
Görsel 1.1.3 .................. Görsel 1.1.4 .................. Görsel 1.1.5 .................. Görsel 1.1.6 .................. Görsel 1.1.7 .................. Görsel 1.1.8 .................. Görsel 1.1.9 .................. Görsel 1.1.10 .................. 14 Tarih 1 1.
Ünite Dünde Kalanı Öğreten Bilim Tarihi Bilim Dalının Adı Tarihe Nasıl Yardım Eder Kronoloji Geçmişten günümüze meydana gelen olay ve olguların zamanını tespit ederek sıralar.
Coğrafya Olayın geçtiği yerin fiziki ve beşerî özelliklerini açıklar.
Jeopolitik İnsanların zekâsı ve yetenekleri ile coğrafi mekânın rolünü ortak bir sistematik içinde inceleyerek tarih bilimini destekler.
Diplomasi Toplumlar arası her türlü siyasal ilişkiler, savaşlar ve nedenleri antlaşma metinleri, fermanlar ve beratlar üzerinde çalışarak sonuçlarını kullanıma sunar.
Arkeoloji Toprağın ve suyun altında kalmış olan eski yaşantıların bıraktığı maddi belgeleri bulur ve özelliklerini belgeleyerek katkı verir.
Kazı bilimidir.
Heraldik Resmî belgelerdeki mühür, arma ve özel işaretlerle ilgilenir verilerini tarih bilimine sunar.
Etnografya Toplumların örf, âdet, gelenek ve yaşayışlarını inceler.
Antropoloji İnsan bilimi.
İnsan ırkları ile ilgili çalışmalar yapar.
Paleografya Eski yazıları, alfabelerin okunmalarını sağlar.
Tarih 1 15 1.
Ünite Dünde Kalanı Öğreten Bilim Tarihi Filoloji Dillerin tarihini, gelişimini, değişimini ve diller arası ilişkileri inceler.
Epigrafi Taş, mermer, metal, ahşap gibi sert cisimler üzerine yazılan yazıları okur ve inceler.
Yazıt bilimidir.
Nümizmatik Sikke bilimi.
Eski paralarla ilgili bilim dalıdır.
Papiroloji Kâğıtların türlerini tanıyarak belgelerin zamanını ortaya çıkarır.
Metroloji Ölçü tartı bilimi.
Ölçü ve tartıların geçmişte ve günümüzdekilerle kıyaslamasını sağlar.
Ad bilimleri Onomastik yer adları, Hidronomi akarsu, göl ve su adları, Adroponomi kişi adları ile ilgilenerek tarih bilimine yardım eder.
Mitoloji Söylenen ve duyulan daha ziyade inanç içerikli anlatımları din kavramı içinde inceler.
Arkeometre Fen ve sosyal bilimlerin iş birliği yaptığı önemli bir bilim dalıdır.
Radyokarbon (C-14) ve Dentrokronoloji gibi tarihsel eşyaların yaşını saptayarak tarihe yardımcı olur.
Son yıllarda DNA mühendisliği, Tıp, Biyoloji, Kimya ve Nükleer Fizik gibi bilimler de etkin çalışmalar yapmaktadır.
Toponomi Yerleşme yerlerinin doğal yapısı ile ilgilenir.
Tablo 1: Tarihe Yardımcı Bilimler 16 Tarih 1 1.
Ünite Dünde Kalanı Öğreten Bilim Tarihi 2) Tarih Öğrenmenin Çok Yönlü Yararları Bir söz: 3000 yıllık geçmişin hesabını yapamayan insan günübirlik yaşayan insandır.
Goethe Tarih toplumun hafızasıdır.
İnsanlığın nereden, nereye, nasıl gittiğini görmesini sağlar.
Geçmişten alınan deneyimler yardımıyla geleceğe güvenli ve doğru ulaşmanın yollarını gösterir.
(Görsel 1.2.12-14) Yeni nesillerin kimlik oluşumunda ve toplumsallaşmasında başvuru kaynaklarının başında tarih ve kültür gelir.
Nesiller önce ailelerinde plansız ama bilinçli olarak; sonra okullarda planlı bir eğitimden geçerken aktarılan tarihî-kültürel bilgi ve değerler ile özel bir kimlik kazanırlar.
Görsel.1.2.12 Türk binicilik sporu Görsel 1.2.13 Türk kültür ögeleri Görsel 1.2.14 Osmanlı Türk müziği ve musiki çalgıları  Ortak hafıza dediğimiz geçmişteki birlikte yaşanmışlıklar ve sonuçları, yeni nesillere çocukluklarından itibaren değerler kavramı şeklinde aktarılmaya başlanır.
Ardından örgün eğitim ve özel öğrenme süreçleri boyunca devam eden bu süreç zamanla bireylerde ortak bir kimlik oluşturur.
Soru ve sorunlar karşısında ortak çözümlere ulaşma, aynı ülkülere sahip olma, tehdit ve tehlikeler üzerinde mutabık olma; ortak sevinç ve gurura sahip olma gibi birçok birliktelikler topluma bir ahenk kazandırır.
Yanı sıra bu süreç bireyleri toplumun değerli bir üyesi yapar.
Aidiyet duygusu oluşturur.
Böylece bireylerin toplumsallaşma süreci de gerçekleşir.
Her birey kendisini tanımlar ve değerlendirirken edindiği ortak özelliklerden bahseder.
Tarih 1 17 1.
Ünite Dünde Kalanı Öğreten Bilim Tarihi ler ve ticaretin temelini oluştururlar.
İşte milletin refahı ve devletin bekası için gerçekleştirilecek her türlü faaliyetlerde, akılcı ve gerçekçi planlar yapmak gerekir.
(Görsel 1.2.16) Bu planların hazırlanması, netleştirilmesi, uygulanması ve sonuçların değerlendirilmesi aşamalarında, geçmişte meydana gelenlerin farkındalığına dayanan bir tarih bilinci en temel başvuru kaynağıdır.
Tarih biliminin temin ettiği geçmişte gerçekleşen kâr-zarar veya fayda- zarar muhasebesine ait tarihsel verileri, ilgili kurumlar geleceğe dönük planlamalarında mutlaka ele alırlar.
Böylece uluslararası ilişkilerin karakteri ortaya çıkar.
Tarihî olaylar ele alınırken tarihî bilgilerin kendi döneminin şartlarına göre değerlendirilmesi gerekir.
Uzun yıllar önce yaşanmış bir olayın, bugünün bakış açısı ve değer yargılarıyla ele alınması doğru değildir.
Tarihçi geçmişe ait bir bilgiyi, gerçeği Görsel 1.2.15: Millî kimlik, bayrağımız Görsel 1.2.16: Tarih bilinci olmaksızın uluslararası ilişkileri değerlendirme Tarih, okuyucularına mensubu olduğu toplumun yapısal özelliklerini ve milletinin, ona, farklılık ve teklik kazandıran niteliklerini, değerlerini öğretir.
Mutlu eder, kıvanç duygusu yaratır ya da ortak üzüntülere yol açar.
Kökü geçmişe dayanan ve yüzü geleceğe yönelik olan, ortak yaşama isteği uyandırır.
Ulaşılacak ortak hedeflerin tespitini sağlar.
Bununla da yetinmez, devletlerarası ilişkilerin tüm boyutlarında, nasıl hareket edeceğini belirlemede önemli rol oynar.
Millî menfaatlerin, karşısındakinin hedeflerini dikkate alınarak tespitine imkân sağlar.
Bir millet veya devlet kendi içine dönük kapalı bir hayat süremez.
Mutlaka kendisinde olmayan bir şeyleri olanlardan temin etmek, projelerinde ihtiyaç duyduğu bilgi, teknoloji, maddi kaynak gibi unsurları diğer devletlerden elde etmek, dış politik hedeflerine ulaşmak için uluslararası ilişkilere yönelir.
Bu zorunluluklar aynı zamanda uluslararası ilişki- 18 Tarih 1 1.
Ünite Dünde Kalanı Öğreten Bilim Tarihi Esnaf ahlâkına uymayan ve standart dışı mal üreten Osmanlı esnafı, esnaf örgütü olan loncada “ustalar kurulu “tarafından cezalandırılır, mahkemelik bir iş var ise kadıya sevk edilirdi.
Suçun derecesine göre faaliyetten menetme, medeni ilişkileri (selam ve yardımlaşma) kesme, rencide edilecek şekilde pazar yerinde dolaştırma, dayak, para, hapis, mallara el koyma gibi cezalar verilirdi.
Ekmeğin gramajını belirlenen miktara aykırı bir şekilde düşüren ve bu yolla, haksız kazanç sağlayan fırıncıya verilen cezalardan birisi de küçük düşürecek şekilde çarşı pazarda dolaştırılmasıydı.
Bu tür ceza, çağının şartlarında normal ve meşru bir uygulama idi. O hâlde tarih çalışmalarında doğru ve tarafsız sonuçlara ulaşmak için tarihî olay ya da olgular, bugünün bakış açısı ve değer yargısı ile değil devrinin anlayışı ve sağlam kaynaklarına bağlı olarak değerlendirilmelidir.
Bilimsel olan da budur.
Görsel 1.2.17: Osmanlı’da ekmeğin gramajını düşük tutan fırıncıların boynuna tahta bir külah geçirilir veya para cezası verilirdi.
anlamak için kullanır.
Belgeler yoruma muhtaçtır ve olayın yaşandığı çağın ve toplumun ruhunu taşımaktadır.
Bu nedenle o ruha göre bir açıklama ve yorum yapılması gerektiği unutulmamalıdır.
Örneğin aşağıdaki görseli ele alalım: Osmanlı esnaflarından fırıncılara verilen cezayı gösteren 1.2.17’deki görseli günümüz anlayışı ve yargılarıyla değerlendirip, "bu ceza türü başta insan haklarına aykırıdır, ...” şeklindeki bir tepki göstermek ilk bakışta doğru gibi görülebilir.
Oysaki durum hiçte görüldüğü gibi değildir Bu tür hatalı yaklaşımlara tarih biliminde Anakronizm adı verilir.
Görsel 1.2.17 ‘yi çağının geçerli hukuki normlarına göre ele alınca doğrusu şöyledir: Tarih 1 19 1.
Ünite Dünde Kalanı Öğreten Bilim Tarihi 3) Zamanı Anlamlandırma “Zaman ne kadar da çabuk geçiyor.
Oysa dün gibi…” şeklinde cümleler günlük hayatta sıkça kullanılır.
Herkesin ve her şeyin içinde olduğu bir gerçeklik olan zaman, evrenseldir.
Zamanı çeşitli bölümlere ayırmak ise kâinatın yaratılması ile başlayan soyut bir kavramdır.
İnsanlar günlük yaşamlarını kolaylaştırmak gayesi ile zamanı bölümlere ayırmışlardır.
Geçmişten günümüze yaşamını zamanı ölçüsüne göre düzenleyen insanoğlu, zamanı parçalara ayırma işini bir çırpıda yapmış değildir.
Bu parçalardan her birinin benimsenişi, kullanışı, adlandırılışı, sürelerinin belirlenmesi uzun sürmüş ve toplumlara göre değişiklik göstermiştir.
Düzenli olarak tekrar eden etkili ve sert iklimsel değişiklikler yüzünden can ve mal güvenliği tehlikeye giren insanlar, zaman kavramının bilincine varmışlardır.
Nil Nehri’nin taşması ile tarlaları sular altında kalan Mısırlıların güneş yılını hesaplamaları buna bir örnektir.
(Görsel 1.3.19) Gün, ay, hafta, yıl gibi zamanı belirli dönemlere bölen günümüz zaman bilgi ve uygulamalarına bir anda ulaşılmamıştır.
Birçok toplumun katkı verdiği yaklaşık 6000 yıllık bir serüvenin son hâlidir.
Sümerli, Babilli, Mısırlı, Yunan, İbrani, Romalı, Aztek, Maya, Çin, Hint, Tibetli, Türk ve Arap gibi birçok milletler ve toplumlar değişik takvimleri tasarlamış ve kullanmışlardır.
Görsel 1.3.18: Günü 24 eşit süre halinde belirleyip bildiren ilk saat Jacopo di Dondi’nin (Cakobo di Dondi) Milano’daki Saint Gothard (sen gotard) Kilisesi’nin saatidir.
(1334) Görsel 1.3.19: Babilli astronomlar MÖ 3 Mayıs 1375'te meydana gelen Güneş tutulmasını, kayda geçirdiler.
20 Tarih 1 1.
Ünite Dünde Kalanı Öğreten Bilim Tarihi Tüm takvimlerin ortak noktası, güneş yılı ya da ay yılını esas almalarıdır.
Güneş yılında bir yıl, 365 gün 6 saat, ay yılında ise bir yıl 354 gündür.
Takvimlerin başlangıç noktaları da her takvimde farklıdır.
Milletler veya toplumlar kendi takvimlerini düzenlerken geçmişte yaşadıkları kendilerince önemli olayları (göç, doğum, organizasyon gibi) baş langıç noktası olarak kabul etmişlerdir.
Örneğin, İbraniler MÖ 3761’deki Yaradılış (Tekvin) yılını, Yunanlar ilk olimpiyat oyunlarının yapıldığı MÖ 776’yı, Hristiyanlar Hz. İsa’nın doğumu olan sıfırı, Müslümanlar MS 622’de Hz. Muhammed’in Mekke’den Medine’ye göçünü takvimlerine başlangıç olarak kabul etmişlerdir.
BİLGİ NOTU 12 Hayvanlı Türk takvimindeki bazı yıllar bahtlı bazıları da zor yıllar olarak nitelendirilir.
Halk arasında bunlarla ilgili rivayet, efsane ve atasözleri de türemiştir.
Mesela; “Güvenme zenginliğine, biçin vardır önünde!” anlamına gelince; zenginliğine güvenme çünkü önünde maymun yılı vardır.
Soğuk ve kuraklık yüzünden birçok malın yok olur gider.
Eski düşünceye göre, maymun yılı soğuk ve kuraklık içinde geçermiş.
Maymun, tavşan, tavuk, yılan, koyun, sığır yılları zor yıllar sayılır.
Tavşanın, tavuğun, atın ayakları (tavuğun gagası da) serttir, bu sebeple bu yılların ortaları sıcak olsa da başı ve sonu soğuk olurmuş.
Yılan kışın bir şey bulamayınca kum yalayarak yaşamaya çalışırmış.
Bu da kuraklığın belirtisi sayılırmış.
Kazak göçerleri bu zor yıllara “jut” (yokluk, zorluk) yılları derler.
Diğer yıllara da bahtlı anlamında “qut” yılları derler.
Mesela; “İt yılı ek, domuz yılı biç.” şeklindeki atasözü bu yıllarda bolluk olduğunu göstermektedir.
12 Hayvanlı Türk takvimi, güneş yılı esasına göre düzenlenmiş olan Türklerin kullandığı ilk takvimdir.
On iki yılda bir devir yapan bu takvimde, yıllar hayvan adları ile tanımlanır.
Bu takvimde kullanılan hayvan isimleri ise şunlardır: Sıçgan (sıçan), ud (öküz), bars (pars), tavışgan (tavşan), lu (ejder), yılan, yund (kısrak), kon (koyun), biçin (maymun), takıgu (tavuk), İt (köpek), tonguz (domuz).
Hangi tarihten beri kullanıldığı bilinmemekle beraber bu takvimi Göktürklerin ve Uygurların kullandığı bilinmektedir.
(Görsel 1.3.20) Görsel 1.3.20: 12 hayvanlı Türk takvimi Tarih 1 21 1.
Ünite Dünde Kalanı Öğreten Bilim Tarihi Görsel 1.3.21: Ay Hicri takvim, Türklerin İslamiyet’i kabul ettikten sonra kullandığı takvimdir.
Bu takvimde, Hz. Muhammed’in göç ettiği yıl (622), başlangıç kabul edilmiştir.
Hz. Ömer Döneminde oluşturulan Hicri takvim ay yılını esas almıştır.
Bu takvime göre bir yıl 354 gün 8 saat 48 dakikadır.
Bir ay yılı güneş yılından yaklaşık 11 gün eksiktir.
Günümüzde İslam dünyası, dini günleri hicri takvime göre belirlemektedir.
Celali takvimi, Büyük Selçuklu Sultanı Celaleddin Melikşah (1072-1092)’ın emriyle Ömer Hayyam başkanlığında kurulan bir astronomi heyetince hazırlanmıştır.
Başlangıç olarak 15 Mart 1079 tarihi kabul edilmiş ve güneş yılı esasına göre düzenlenmiştir.
Ancak bu takvim Müslüman olan diğer devletlerle olan ilişkilerde aksaklığa neden olduğu için, Melikşah döneminden sonra kullanılmamış, tekrar hicri takvime dönülmüştür.
22 Tarih 1 1.
Ünite Dünde Kalanı Öğreten Bilim Tarihi Rumi takvim, Osmanlı Devleti’nde mali işlerin düzenlenmesi amacıyla kullanılmıştır.
Güneş yılı esasına dayanan bu takvimde bir yıl 365 gün 6 saattir.
1839’dan itibaren mart ayı, mali yılbaşı olarak kabul edilmiştir.
Miladi takvimle arasında 584 yıllık fark vardır.
Görsel 1.3.22: Güneş Miladi takvim, günümüzde dünyada en yaygın kullanılan takvimdir.
Bir yıl 365 gün 6 saattir.
Başlangıcı, Hz. İsa’nın doğumundan bir hafta sonrası yani 1 Ocak’tır.
Kökeni Mısırlılara dayanan bu takvimi Romalılar geliştirmiş ve Papa 13.
Gregorious (Gregoryen) son şeklini vermiştir.
Bu nedenle “Gregoryen takvimi” de denir.
Ülkemizde 1 Ocak 1926’dan itibaren kullanılmaya başlanmıştır.
Yüzyılların sınıflandırılmasında Milat kavramı dikkate alınır.
Hz. İsa’nın doğumundan önceki yıllara MÖ (milattan önce), sonrasına da MS (milattan sonra) denir.
Yüzyıl kavramı teorik olarak “00” ile biten bir yılda başlar ve “yüzyıllık dönem” anlamında kullanılır.
Bu kavram XVI.
yüzyılda ortaya çıkmıştır.
Milattan Önce (M.Ö.)
Milattan Sonra (M.S.)
99-0 1. Yüzyıl 0-99 1. Yüzyıl 99-50 1.
Yüzyılın ilk yarısı 49-0 1.
Yüzyılın ikinci yarısı 0-49 1.
Yüzyılın ilk yarısı 50-99 1.
Yüzyılın ikinci yarısı 99-75 1. çeyrek 74-50 2. çeyrek 49-25 3. çeyrek 24-0 4. çeyrek 0-24 1. çeyrek 25-49 2. çeyrek 50-74 3. çeyrek 75-99 4. çeyrek / 0 (MİLAT) Yüzyıl Kavramları Yüzyıl hesaplamalarında verilen tarih bir ve iki basamaklı sayıdan oluşuyor ise I. yüzyıldır.
Üç basamaklı sayıdan oluşan bir tarih ise yüzler basamağına bir eklenir.
Dört basamaklı sayıdan oluşan bir tarih ise binler ve yüzler basamağındaki sayılar iki basamaklı kabul edilir ve bu sayıya bir eklenir.
Tarih 1 23 1.
Ünite Dünde Kalanı Öğreten Bilim Tarihi Neler Öğrendik?
• Tarih bilimi insanoğlunun zaman içinde çevre ile olan hayatta kalma ve daha iyi şartlarda yaşama mücadelesi süreci boyunca ortaya koyduğu faaliyetleri ve bu faaliyetlerin sonuçlarını incelemiştir.
Bu esnada farklı coğrafyalardaki insan toplulukları, değişik şartlar altında, adına uygarlık denilen farklı maddi eser ve manevi değerler oluşturmuşlardır.
• Tarih sıradan ve özgürce çalışma yapılan bir saha değildir.
Sosyal bilimler içinde yer alan bir bilim dalıdır.
Tarih araştırmacıları işlerini yaparken mutlaka başka bilimlerden de yararlanırlar ve onlarla ortak çalışmalar yürütürler.
Hatta günümüzde aradaki ilişkiler giderek sıkılaşmaktadır.
Öte yandan tarih bilimi diğer bilimlerden farklıdır.
Ayrıca her bilim dalının kendine özgü çalışma kuralları vardır ve bu kurallar çerçevesinde tüm faaliyetlerinin yürütülmesi şarttır.
• Tarih bilimi, insanoğlunun zorunlu ihtiyaç ve isteklerinden yola çıkarak bu günlere ulaşmıştır.
Öyle ki tarih aslında her zaman var olagelmiştir.
İnsanoğlu doğal olarak kendisinden öncekilerin, neyi nasıl başardığını merak etmiş, varsa onların bilgilerine ulaşarak daha iyi bir yaşama doğru geliştirerek kullanmayı istemiştir.
Bu yönlü çalışmalar hâlen devam etmektedir.
Tarih, bugünü anlamlandıran geleceği şekillendiren mimarlardandır.
• Toplumlar yeni nesillere kendi kimlik değerlerini aktarmak ve ortak kimliklerde buluşturarak birlikte yaşamlarına yön vermek amacı ile de tarih bilimine müracaat ederler.
Savaşlar, şiirler şarkılar kıyafetler, yemekler, kullanılan aletlerin her biri, mimari yapılar, bilimsel ürünler, din ve inançlar ve diğer hepsi, tarihin konularıdır.
Tüm bu konular tarih öğretimi aracılığı ile yeni nesillere aktarılmaya çalışılır.
• Milletler, tarih bilimini çok yönlü bir şekilde hayatlarında kullanmakla kalmazlar, uluslararası ilişkilerde de siyaset, ekonomi gibi dikkate alırlar.
Öyle ki milletlerin, uluslararası ilişkilere yönelik amaç, hedef, hareket tarzı ve stratejilerini tespit ederken müracaat ettikleri değerlendirme kıstaslarının başında tarih bilimi gelir.
Devam eden süreçler ve sonlanan çalışmaları değerlendirme ile dünya milletler arenasındaki yerini belirleme ve değerini idrak için de tarihten yararlanılır.
• Zaman kavramı soyut bir kavramdır.
Fakat insanoğlu, yaşamakta olduğu anları bir şekilde adlandırarak boşluktan kurtulma ve hayatını planlama gereği duymuştur.
Bu ihtiyacın neticesinde de inanç, korunma, tedbir alma gibi farklı düşünce ve duyguların tesirinde, nice çalışmalar neticesinde takvim olarak tanımlanan, zamanın sınıflandırılmasını gerçekleşmiştir.
Farklı çalışma ve tercihlerle farklı toplumlar, değişik takvimler kullanmışlardır ancak günümüzde artan ilişkilere bağlı olarak devletler çoğunlukla miladi takvimi kullanmakta birleşmişlerdir.
24 Tarih 1 1.
Ünite Dünde Kalanı Öğreten Bilim Tarihi ÖLÇME VE DEĞERLENDİRME SORULARI 1- Aşağıdaki verilerden hangisi Tarih biliminin çalışma esnasında kullandığı kıstaslardan birisi değildir?
A) Verilerini doğrulanmış belgelere dayandırmak B) Geçmişteki toplumların kültür ve medeniyetlerini incelemek C) Deney ve gözlem yapmak D) Olayların neden ve sonuçlarını incelemek 2- 20. yüzyıl gelişmelerinin araştırılması ile görevli bir tarihçi, aşağıdaki kaynaklardan hangisine başvurmaz?
A) Devlet arşivlerine B) Fotoğraf albümlerine C) Arşivlere D) Bilim kurgu filmlerine 3- Tarihî bir kazıda, kılıç bıçak, sacayağı ve iki farklı ırka ait olduğu anlaşılan kafatası ile kemiklere ulaşılmıştır.
Açıklanan tarihi bulgulara; I. Arkeoloji II.
Antropoloji III.
Heraldik Bilim dallarından hangilerinden yararlanılarak ulaşıldığı söylenebilir?
A) Yalnız I B) I-II D) II-III E) I-III 4- “Tarih yazmak, tarih yapmak kadar önemlidir.
Yazan yapana sadık kalmaz ise değişmeyen hakikat insanlığı şaşırtacak bir mahiyet alır.” Atatürk bu sözü ile tarih yazımındaki I. Objektifl k, II.
Hayal gücünü kullanma III.Günümüz anlayışı ve yargıları ile hareket etme etkenlerinden hangilerinin önemini vurgulamıştır?
A) Yalnız I B) Yalnız II C)Yalnız III D) II ve III 5- Aşağıdakilerden hangisi tarih öğretiminin faydaları içinde yer almaz?
A) Geçmişten ders alınmasını sağlamak B) Yeni nesillerin daha iyi yetişmesini sağlamak C) Uluslararası ilişkilerin niteliklerini ortaya koymak D) Savaş teknolojilerinin geliştirilmesini sağlamak Tarih 1 25 1.
Ünite Dünde Kalanı Öğreten Bilim Tarihi 6- I. Hz İsa’nın doğumu II.
Demir madeninin keşfi III.
İlk olimpiyatların yapıldığı MÖ 776 durumlarından hangileri takvimin başlangıcı olarak kabul edilir?
A) Yalnız III B)I-III C) I-II D) II-III 7- İlk çağda İon şehir devletlerinde, bilim ilk kez din konusundan ayrılarak bağımsız bir ilerleme sürecine girmiştir.
Bu bilginin elde edilmesinde aşağıdaki bilim dallarından hangisinden yararlanılmamıştır?
A) Coğrafya B) Arkeoloji C)Astroloji D) Etnoğrafya 8- Milletler, çocuklarının millî kimlik kazanması ile ilgili olarak aşağıdaki kaynaklardan hangilerini kullanmazlar?
A) Tarihî roman ve şiirler B) Tarihî destanlar C) Tarihî müzik parçaları ve müzik aletleri D) Matematik formülleri 9- Alman tarihçi Leopold V.Ranke “Araştırdığı döneme kendisini götüren insan tarihçidir.” demiştir.
Buna göre, Leopold V.Ranke’nin tarihçinin hangi özelliğini işaret ettiğini söyleyebiliriz?
A) Belgelerle doğrulanmış sonuçlar ortaya koymaya B) Tarihî olayın geçtiği dönemin şartlarını dikkate almasına C) Yer ve zaman göstermeye D) Bugünü doğru değerlendirmeye 10-I.
Sümerler Ay yılı esaslı takvimi geliştirdiler II.
Mısırlılar Güneş yılını esas alan bir takvim geliştirdiler III.
Büyük Selçuklular, Celaleddin Melikşah’ın emriyle Celali takvimini geliştirdiler Yukarıdaki gelişmeler bakarak bu medeniyetlerin hangi bilim dalında ilerledikleri, söylenebilir?
A) Filoloji B) Heraldik C)Arkeoloji D) Astronomi 2.
ÜNİTE 1.
Anadolu’da Yaşamın İlk Dönemleri 2.
Yazının İcadı 3.
İlk Çağ'ın Medeniyet Havzaları 4.
Coğrafya ve İklimin İnsanlığa Etkileri 5.
Siyasi Güc ve Siyasi Organizasyon Türleri 6.
Hukuk Sisteminin Kaynakları  İNSANLIĞIN İLK DÖNEMLERİ Savaş her şeyin babası ve her şeyin kralıdır.
Kimini tanrı, kimini insan, kimini köle, kimini özgür kılar.
Herakletios NELER ÖĞRENECEKSİNİZ ?
• Yazını icadından önceki zamanlarda yaşayan insanların hayat tarzı, tabiatla ilişkileri ve hayatta kalma mücadelelerini, • Yazının icadı ve kullanılmaya başlamasının insanlık tarihinde yarattığı değişiklikleri, • İlk Çağ’da yeryüzündeki belli başlı medeniyet havzalarını ve bunların insanlığa katkılarını, • İlk Çağ’da coğrafya ve iklimin insanların hayat ve geçim tarzları üzerindeki belirleyici etkilerini, • İlk Çağ’da siyasi gücün kaynaklarını ve oluşturulmuş siyasi organizasyon türlerini, • İlk Çağ’da siyasi organizasyonların hukuk sistemlerini oluşturmasında etkili olan dinî ve beşerî kaynakların neler olduğunu öğreneceğiz.
Anadolu’da tarih öncesi hayat Yazı Yazıdan önce takvim Medeniyetler Hukuk sistemi Coğrafya, iklim ve insanoğlu Siyasi organizasyon ANAHTAR KELİMELER HAZIRLIK ?
1.
İnsanoğlu mevcut uygarlık seviyesine ulaşıncaya değin hayata nasıl başlamış ve ne gibi aşamalar kaydetmiştir, düşününüz?
2.
Yazısız bir hayat sizce olabilir mi, yazı hayatımıza neler katmıştır?
3.
Teknoloji nedir, ilkel teknoloji sistemleri nelerdir?
4.
Dünyanın farklı bölgelerinde yaşayan insanların birbirinden habersiz ya da haberli geliştirdiği medeniyetlerin benzer yanlarının mı farklılıklarının mı olması olağandır?
5.
Coğrafya ve iklim insanoğlunun yaşam faaliyetlerini nasıl etkilemiştir?
6.
Yöneticiler teşkilatlarını kurar, insanları yönetirken otorite ve meşruiyetlerini nasıl sağlar?
28 Tarih 1 2.
Ünite Anadolu'da İnsanlığın İlk Dönemleri 1 Anadolu’da Yaşamın İlk Dönemleri a) Anadolu’nun elverişli coğrafi yapısı ve buzul çağı sonrasında hayat Anadolu uygarlıklarının oluşumunda volkanik dağların büyük katkıları olmuştur.
Ara Taş (Mezolitik Çağ) ve Yeni Taş (Neolitik Çağ) Dönemlerinde, volkanik dağlarda (Hasan Dağı, Nemrut Dağı, Süphan Dağı, Melendiz Dağları ve Bingöl Dağları ) bulunan obsidyen, delici ve kesici alet (bız, iğne, çakı, ok ucu, mızrak ucu) olarak kullanılmıştır.
Anadolu’da, çöl ve tundra bölgesi toprakları dışında çeşitli bitki ve hayvan türlerinin yaşamasına imkân veren bir toprak yapısı vardır.
Üzerinde 12000’den fazla bitki türü barındırır.
Bu zenginlik hayvan türlerine de doğrudan etkide bulunmuştur.
Maden açısından da bolluğa sahiptir.
Günümüzden 60000- 15000 yıl önce buzul çağına rastlayan dönemde (Paleolitik Çağ) Anadolu’da insanlar, mağaralarda ve kaya sığınaklarında barınıyor, yabani bitki ve meyveleri toplayarak, yabani hayvanları avlayarak hayatlarını sürdürüyorlardı.
Yontma taş aletler, kemik, boynuz ve ahşap aletler kullanıyorlardı.
Örneğin Yarımburgaz ve Karain, Dülük ve Altındere Mağaraları, bu döneme ait yerleşim merkezleridir.
Anadolu’da yaklaşık 10.000-11.000 yıl önce, buzul çağının sona ermesine paralel olarak iklim değerleri günümüzdeki koşullarına ulaştı.
Anadolu tarih öncesi Ara Taş Çağı’na (Mezolitik Çağ) girdi.
Topraklar tarıma elverişli hâle geldi.
İnsanlar da avcı ve toplayıcı geleneklerini sürdürdükleri küçük köylerinde, tarım ve hayvancılığa başladılar.
Kullandıkları aletleri küçülttüler (Bu yeni küçük aletlere minitaş anlamında mikrolit adı verildi.).
Yeni Taş (Neolitik Çağ) olarak adlandırılan bu dönemde insanlar, ziraat ve hayvancılığa geçmelerine rağmen, eşyalarını hâlâ taştan yapmaktaydılar: Çanak çömlek yapmasını bilmediklerinden yemek tabaklarını, kadın süs eşyası bilezik, gerdanlık ve küpelerini, av silahlarını taştan yapmaktaydılar.
Bu dönemin önemli bir yerleşim merkezi olan Çayönü sakinleri MÖ 7250-6750 yılları arasında, küçük bir dere yatağı kenarında kurdukları köylerinde, değişik miGörsel 2.1.1 Paleolitik çağ insanını gösteren canlandırma çizimi Tarih 1 29 2.
Ünite Anadolu'da İnsanlığın İlk Dönemleri mari planlarıyla dikkat çeken, taş temeller üzerinde kerpiçten konutlarda yaşıyordu.
Günlük hayatlarında, obsidyenden ve çakmak taşından yapılmış değişik kesici aletler ile taştan tabaklar, havanlar ve değişik ev eşyaları kullanmaktaydılar.
Kadınların bilezik ve gerdanlık gibi süs eşyalarını taştan imal ediyorlardı.
Buğday yetiştiren, un ve ekmek yapmasını bilen, bu insanlar, dünyada ilk kez Ergani’de, bakır madeni sayesinde, madenle tanıştılar.
Tanışma ilk etkilerini küpe ve yüzüklerde gösterdi ki bu sonuç aynı zamanda kadınlara önem verildiğini de ortaya koymaktadır.
Çayönü sakinleri, koyun ve keçiyi evcilleştirmişlerdi.
Köpekleri de vardı.
Bir başka yerde, Konya-Çumra ilçesinin 10 km güneydoğusunda Çarşamba suyunun doğu ve batısında iki höyükten meydana gelen Çatalhöyük’te, insanlık tarihinin birçok ilkleri yaşanmıştır.
Höyüğün doğusunda MÖ 8000-5500 yıllarını içeren Yeni taş, batısında ise MÖ 5500- 3200 yıllarına ait Bakırtaş (Kalkolitik Çağ) kültürleri yoğunluktaydı.
Çatalhöyük insanları, taş temelli kerpiç evlerinin üstünü, ahşap, saz ve toprakla örtüyorlardı.
Evde odalarının yanlarında toprak sekiler yapmışlardı ve ölülerini bu sekilerin altına gömüyorlardı.
Evlerine çatıdan girerlerdi.
Evleri yan yana bitişikti ve dış duvarlar koruma görevini üstlenmişti.
Damlara ahşap merdivenlerle çıkılıyor ve odaların içine bu merdivenle iniliyordu.
Odalar arasında eğilerek geçilebilen alçak dar geçitler vardı.
Görsel 2.1.2 Çatalhöyük'te bulunan kabuklu buğday Görsel 2.1.3 Çatalhöyük şehri Görsel 2.1.4 Obsidyen Byblos tipi ok ucu.
Çayönü, MÖ10-7.bin yıl Görsel 2.1.5 Kum taşından yapılmış gerdanlık (Çayönü) 30 Tarih 1 2.
Ünite Anadolu'da İnsanlığın İlk Dönemleri Odaların duvarlarına yaban öküzü başı asıyorlardı.
Yaban öküzüne önem verdikleri için duvarlarına çeşitli yaban öküzü resimleri, yaban domuzu ile geyik avı sahneleri ve volkanik bir dağın önünde Çatalhöyük evlerini resmediyorlardı.
Bu resimler aynı zamanda çeşitli kilim desenlerini de barındırıyordu ki dünyadaki ilk dokumacılık örnekleridirler.
Çatalhöyüklüler için leopar da önemliydi.
Ana tanrıça heykelciklerinde tanrıça, önünde bir çift leoparın bulunduğu bir taht üzerinde oturur şekilde gösterilmiştir.
Duvarlardaki karşılıklı duran leoparlar, kadınların leopar dersinden yapılmış etekleri ile yaptıkları danslar ilgi çekicidir.
Çarşamba Nehri boyunca Toros Dağlarında avlanırken, bakır ile cıva madenlerini de tanıdılar.
Duvar resimlerinde civayı kullanmaya başladılar.
Kendileri bilmiyorlardı ama Çayönü insanından sonra Anadolu’da, madeni tanıyan ve kullanan ikinci topluluktular.
Damga mühürleri bize özel mülkiyet varlığını işaret etmektedir.
Buğdayın yanında nohut ve mercimek gibi baklagilleri üretmiş, Çarşamba kıyısında kemikten yapılmış olta ile olta balıkçılığı yapmışlardır.
Evlerindeki sekilerine gömdükleri yakınlarının mezarlarına hediyeler sunmuşlar iskeletlerinin üzerini aşı boyası ile boyamışlardır.
Ortalama ömürleri 26-30 yıl olan Çatalhöyüklülerin nüfusları yaklaşık 8.000’dir.
Bu nedenle Çatalhöyük’ü birçok araştırmacı, dünyanın ilk caddesiz kenti olarak değerlendirir.
Anadolu’nun tarih öncesi avcı toplayıcı toplumu, MÖ 12.000’lerde bugün Şanlıurfa’nın kuzeydoğusunda Göbeklitepe’de, sürekli yaşamadıkları, ancak yaklaşık 200 km.
çapındaki alanda yaşayanların toplanma merkezi olarak kullanıldığı -düşünülen- bir Görsel 2.1.6 Çatal Höyük evinin içi Görsel 2.1.7 Yaban öküzü avının duvar resminde yeniden canlandırılışı Görsel 2.1.8 Saldırgan durumlu bir aslan betimlemeli T dikilitaş  Tarih 1 31 2.
Ünite Anadolu'da İnsanlığın İlk Dönemleri Görsel 2.1.9 Göbekli Tepe ana kazı çalışmalarından bir görüntü anıtsal yapı inşa etmişlerdir.
Bir iş birliği ve uzlaşma ürünü olan Göbeklitepe’de büyük ayin ve şenlikler düzenliyorlardı.
Acaba burada kutsal bir ziyaret yeri oluşturmayı mı planlamışlardı bilinmemektedir.
Tükettikleri içeceklerin saklandığı hacmi 160 litreyi bulan kapların yapım teknolojisi de henüz çözümlenememiştir.
Göbeklitepe’nin mimarları çevrelerinde doğal olarak bulunan tilki, aslan yılan, yaban sığırı, yaban eşeği örümcek kurbağa ve çeşitli kuş türleri hayvanlarını taşa kazımışlardır.
Muhtemelen korunmak amacıyla hayvan heykellerini tehditkâr ve korkutucu tarzda saldırgan pozisyonda betimlemişler, taş plakalar üzerine yılan, ok, hayvan, kuş ve ağaç dalı motiflerini nakşetmişlerdir.
Beslenmek veya korunmak için hayvan avlamayı sürdürmüşlerdir.
En önemlisi de “T” biçimli dikili taşlardan oluşan, çatısız yuvarlak 8-30 m çapında dünyanın ilk tapınaklarını inşa ettiler.
Üst kısmı başı, uzun gövde ise vücudu temsil eden dikili taşların 3-6 metre boyunda ve en büyüğünün 16 ton ağırlığında olmasının, üstelik 2 km uzaklıktaki taş ocağından getirilmiş olmalarının altında yatan mühendislik ve teknolojik bilgilerinin sırrı hâlen çözülememiştir.
Yaş olarak da çanak çömleksiz Neolitik Çağ olarak tarihlenen MÖ 9.600’lerde ayakta olmasının sırrı da açıklanamamaktadır.
Bilinmeyen bir nedenle sonradan yaptıkları tapınaklarını, MÖ 8.000 yıl önce sistematik bir şekilde toprakla örtüp terk etmişlerdir.
Bu yapının mimarları, Anadolu’da henüz tarım ve yerleşik hayat başlamazdan binlerce yıl önce, kültürü, sanatı, dini, ileri mühendislik ve lojistik bilgileri ile oldukça ileri bir sır dolu uygarlık oluşturmuşlardır.
Yaklaşık MÖ 5.500’lerden sonra taş aletlerin yanında bakır madeni kullanılmaya başlanmasıyla birlikte Anadolu’da Bakırtaş anlamında Kalkolitik Çağ’a geçilmiştir.
Madenin kullanılmasıyla birlikte, ona sahip olan insanlarla diğerleri arasında değiş-tokuş ekonomisine dayalı ticari faaliyetler başladı.
İhtiyaç maddesi madeni elde etmek için maden bölgelerindeki yerleşim merkezlerine, bu bölgelerde olmayan mallar götürülerek takas edilmeye başlandı.
Bu türden alışveriş hareketleriyle bölgeler arası etkileşim ve iletişim hızlandı.
Bakır madenine sahip yerleşmeler güçlendi.
Ziraat alanında 32 Tarih 1 2.
Ünite Anadolu'da İnsanlığın İlk Dönemleri ahşap tarım araçların, konutlarda toprak eşyaların yerini metal eşyaların; avcılıkta ahşap kemik ve taş silahların yerini metal silahların alması gibi Anadolu’nun çeşitli yerlerinde kullanılmaya başlandı.
Örneğin Karakaya Barajı suları altında kalan Değirmentepe, Gaziantep Sakçagözü, Elazığ Tülintepe, Göller Bölgesi’nde Hacılar, Konya’da Çatalhöyük’te yukarıdaki aşamalar gerçekleşmiştir.
MÖ 3.000 yıllarından itibaren insanlar bakır ile kalayı karıştırarak Tunç adı verilen yeni bir maden türü elde ettiler.
Bakıra oranla tunç daha dayanıklı ve daha uzun ömürlü idi. Anadolu'da bin yıl kadar süren Tunç Çağı, MÖ 2.000 yıllarının başında yazılı belgelerin ortaya çıkması ile sona erer.