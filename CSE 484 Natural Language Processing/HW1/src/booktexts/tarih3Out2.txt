Çaka Bey, İzmir’de bir tersane kurarak kırk gemiyi denizlere indirdi.
Böylece ilk Türk deniz filosunu kurmuş oldu.
Çaka Bey ilk Türk denizcisi olarak tarih sahnesindeki yerini almıştır.
Çaka Bey, 19 Mayıs 1090 yılında Koyun Adaları yakınlarında Bizans deniz kuvvetleriyle karşı karşıya geldi.
Aynı gün gece yarısına kadar devam eden, Türklerin ilk deniz savaşında Bizans donanması ağır kayıplar verdi.
Koyun Adaları Savaşı, Türklerin zaferiyle neticelenmiştir.
Bu zaferden sonra Bizans güç kaybetmeye devam etmiştir.
Çaka Bey, İstanbul’u almak için mücadele ederken şehit düşmüştür.
Türkleri, Bizans’a karşı denizlerde Çaka Bey’in, karada Alparslan’ın tanıtmasını nasıl değerlendirmeliyiz?
DÜŞÜNELİM 21 Dilmaçoğulları Beyliği (1085-1394): Bitlis ve çevresinde Dilmaçoğlu Mehmed Bey tarafından kurulmuş bir beyliktir.
Beylik, 1229 yılında Harzemşahların daha sonra Moğolların egemenliği altına girmiştir.
1394 yılında Akkoyunlular tarafından ortadan kaldırılmıştır.
Sökmenoğulları (1100-1207): Van Gölü ve Ahlat çevresinde Sökmen Bey tarafından kurulmuş Türk beyliğidir.
Artuklular, Mengücekliler, Saltuklular, Gürcüler, Haçlılarla mücadele etmişler; sınırlarını Kars’a kadar genişletmişlerdir.
1207 yılında beyliğin hâkimiyetine Eyyubiler son vermişlerdir.
İnançoğulları (1261-1368): Denizli ve çevresinde Mehmet Bey tarafından 1261 yılında kurulmuştur.
Beylik 1368 yılında Germiyanoğullarına katılmıştır.
Tanrıvermişoğulları (1081-1093): 1081 yılında Efes ve çevresinde Tanrıvermiş Bey tarafından kurulmuştur.
Beyliğe 1093 yılında Bizans son vermiştir.
3.2.Beyliklerin Birbirleriyle ve Komşularıyla İlişkileri Malazgirt Muharebesi’nden sonra kurulan beylikler Anadolu’nun Türkleşmesine ve İslamlaşmasına katkı sağlamışlardır.
Beylikler, kuruldukları coğrafya içinde birbirleriyle ve çevre devletlerle birlikte hareket ettikleri gibi birbirlerine karşı güç mücadelesine girişmişlerdir.
Danişmentliler’in kurucusu Danişmend Gazi’nin 1085 yılında vefat etmesi üzerine yerine oğlu Gümüştegin geçmiştir.
Bu dönemde Selçuklu Hükümdarı Süleyman Şah’ın hayatını kaybetmesiyle Anadolu’da Danişmendliler güç kazandılar ve hâkimiyet alanını genişlettiler.
Bir süre sonra Gümüştegin’in hayatını kaybetmesiyle yerine oğlu Emir Gazi geçti.
Bu sırada Mengücekliler ile Artuklular arasında mücadeleler yaşanmaktaydı.
Emir Gazi iki beylik arasındaki mücadelede Artuklu Hükümdarı Belek bin Behram’ı destekledi.
İki beylik Bizans’a karşı yaptıkları mücadeleyi kaybedince Danişmendliler güçlerini artırdılar.
Bitlis şehri, Doğu Anadolu’nun önemli merkezlerinden biridir.
Şehri temsil eden kaleye ilk defa kimlerin yerleştiğine dair kesin kayıtlar bulunmamakla beraber Büyük İskender’in emri üzerine komutanlarından Badlis’in kurmuş olduğu rivayet edilmektedir.
Bitlis’in Selçukluların hâkimiyetine girmesi 11. yüzyıl ortalarındadır.
Selçuklular, Bitlis’i aldıktan sonra ikta olarak Dilmaçoğlu Mehmed Bey’e vermiştir.
Şehir, kısa bir süre sonra da Artukluların eline geçmiştir.
Türkiye Selçuklu Devleti ile birlikte Anadolu’da kurulan ilk Türk Beylikleri Anadolu coğrafyasını Haçlı, Bizans, Moğol, Ermeni ve Gürcülere karşı savunmuşlardır.
Anadolu’da kurulan ilk Türk devlet ve beylikleri Anadolu’nun Türkleşmesine ve İslamlaşmasına nasıl katkıda bulunmuş olabilir?
ARAŞTIRALIM 22 3.3.Türkiye Selçuklu Devleti’nin Kuruluşu Selçuk Bey’in torunu, Kutalmış’ın oğlu Süleyman Şah (1075-1086) Alparslan döneminde Selçuklu Devleti’nde hizmetlerde bulunmuş, Sultan Melikşah’ın tahta geçmesini takip eden yıllarda Anadolu’daki fetih hareketlerine başlamıştır.
Süleyman Şah, Anadolu’daki fetihlerini Marmara Denizi yönüne çevirmiş, İznik’i alarak Türkiye Selçuklu Devleti’nin başşehri yapmıştır.
Süleyman Şah, 1075 yılında bağımsızlığını ilan etmiştir.
Sultan Melikşah, Süleyman Şah’a kendisini Türkiye Selçuklu Hükümdarı olarak tanıdığını bildiren bir “menşur” göndermiştir.
Abbasi Halifesi Kaim Biemrillah da “hil’at ile ferman” göndermiştir.
Süleyman Şah’ın kendi adına hutbe okutup para bastırdığına dair şu ana kadar herhangi bir bilgiye rastlanılmamıştır.
Süleyman Şah’ın bağımsızlığını ilan ettiği sırada Bizans’ın siyasi durumu oldukça karışıktı.
Bizans İmparatorluğu’nda taht kavgaları yaşanmaktaydı.
Süleyman Şah, Bizans’ın bu karışık durumundan faydalanarak sınırlarını Marmara ve Karadeniz’e doğru genişletti.
Bursa ve Kocaeli yarımadalarını ele geçirerek, Bizans ile sınır oluşturmuş oldu.
Süleyman Şah, Bizans ile Dragon Antlaşması’nı yaptı (1081).
Bizans bu antlaşmayla Süleyman Şah’a yüksek miktarda vergi ödemek zorunda kalmıştır.
Bu antlaşma ile Süleyman Şah, Marmara Denizi kıyılarına kadar neredeyse bütün Anadolu’nun hâkimi olduğunu Bizans’a kabul ettirmiş oldu.
Çukurova Bölgesi’ne bir sefer düzenleyerek Tarsus, Adana, Misis, Aynizerbil ve yörelerini fethetti.
Malatya’yı vergiye bağladı.
Antakya’yı aldı.
Süleyman Şah ile Suriye Selçuklu Meliki Tutuş, Halep yakınlarında yapılan savaşta yenildi.
Hayatında ilk defa yenilgiye uğrayan Süleyman Şah bu savaşın sonunda hayatını kaybetmiştir (1086).
Süleyman Şah’ın ölümü üzerine Türkiye Selçuklu Devleti 6 yıl süren fetret devri yaşamıştır.
Görsel: Süleyman Şah Heykeli Selçukluların İznik şehrini almaları bağımsızlıklarını ilan etmelerinde etkili olmuş mudur?
DÜŞÜNELİM Menşur: Padişah tarafından verilen vezirlik vb.
bir unvanı gösteren ferman türü.
Hil’at: Halifeler ve hükümdarlar tarafından taltif etmek ve şerefle dirmek amacıyla devlet adamlarına ve diğer bazı kişilere giydirilen değerli elbise.
Tıraz: Halife, hükümdar ve devlet adamlarının unvanlarını, lakaplarını taşıyan sırma işleme ve yazılarla süslenmiş elbise, bunların dokunduğu atölye.
BİLGİ KUTUSU 23 Süleyman Şah’ın mezarı Lozan Antlaşması’na göre sınırlarımız dışındaki tek toprak parçamızdır.
Süleyman Şah Türbesi, Türk askerimiz tarafından korunmaktadır.
Görsel: Süleyman Şah Türbesi Süleyman Şah’ın ölümünden sonra Büyük Selçuklu Sultanı Melikşah, Süleyman Şah’ın oğlu I. Kılıçarslan’ı İsfehan’a götürerek burada altı yıl boyunca iyi bir eğitim almasını sağlamıştır.
1092 yılında Sultan Melikşah’ın ölümü üzerine oğlu Berkiyaruk tarafından I. Kılıçarslan serbest bırakılmıştır.
I. Kılıçarslan 1093 yılında Türkiye Selçuklu Devleti’nin başına geçmiştir.
Anadolu’da dağılan Selçuklu birliğini yeniden bir bayrak altında toplamayı başardığı için devletin ikinci kurucusu unvanını almıştır.
Devlet işlerini düzene koymuş, önemli yerlere vali ve komutanlar atamıştır.
Çaka Bey’in kızıyla evlenerek Bizans’a karşı Çaka Bey ile birlikte hareket etmiştir.
Bu durumdan endişe eden Bizans İmparatoru Aleksios, Kılıçarslan’ı Çaka Bey’e karşı kışkırtmıştır.
Kılıçarslan da Çaka Bey’in güçlenmesini kendi hâkimiyeti açısından tehdit edici bir unsur olarak görmüştür.
Bu etkenlerden dolayı Kılıçarslan, Çaka Bey’i öldürtmüştür.
Kılıçarslan, Malatya’yı kuşattığı sırada I. Haçlı Seferi başlamıştır.
Haçlıların İznik’i zaptettikleri haberi üzerine kuşatmayı kaldırarak hemen yola çıkmıştır.
İznik’te haçlılara karşı mücadele verilmişse de başarılı olunamamıştır.
Şehrin Bizans tarafından alınmasından sonra Konya’yı devletinin merkezi yapmıştır.
I. Haçlı Seferi’nden sonra I. Kılıçarslan Danişmentlileri mağlup ederek Malatya’yı ardından Musul’u ele geçirmiştir.
Büyük Selçuklu kumandanı Emir Çavlı ile yaptığı savaşta mağlup olmuştur.
Esir düşmemek için karşı kıyıya geçmek amacıyla atını Habur Irmağı’na sürmüştür.
Üzerinde zırh bulunduğu için Habur Irmağı’nda boğularak şehit olmuştur (1107).
Kılıçarslan’ın genç yaşta ölümüyle haçlılara karşı yürütülen mücadele ve Türkiye Selçuklu Devleti’nin siyasi birliği zaafa uğramıştır.
Danişmentliler, bu durumdan istifade ederek, Anadolu’da siyasi güçlerini artırmışlar ve topraklarını genişletmişlerdir.
Bizans, Ege bölgesine doğru yayılma imkânı bulmuş ve Türkleri Batı Anadolu’dan tekrar geri itme fırsatı yakalamıştır.
Türkiye Selçuklu Devleti’nde 1107-1116 yılları arasında tekrar fetret devri yaşanmıştır.
Bu karışık dönem içerisinde Kılıçarslan’ın oğlu Sultan I. Mesut kayınpederi Danişmentli Emir Gazi’nin yardımını alarak Türkiye Selçuklu Devleti’nin başına geçmeyi başarmıştır (1116).
Bu dönemde Türkiye Selçukluları kısa bir süreliğine Danişmentlilere bağlı olarak yaşamıştır.
I. Mesut Bizans ve Haçlılara karşı başarılı mücadeleler gerçekleştirmiştir.
Konya, Akşehir dolaylarında Bizans ordusunu mağlup etmiştir.
II.
Haçlı ordusunu Eskişehir yakınlarında mağlup etmiştir.
Böylece, halkın kendisine güvenini artırmış, büyük bir ün kazanmıştır.
Danişmentlilerin iç işlerindeki karışıklıklar- 24 Harita: Miryokefalon Muharebesi’nin yapıldığı yer dan yararlanarak Ankara, Çankırı, Kastamonu, Elbistan, Sivas ve Malatya’yı topraklarına katmıştır.
1155 yılında Konya’da ölmüştür.
3.4.Türkiye Selçuklu Devleti’nin Yükselişi ve Bizans ile Mücadeleler Sultan I. Mesut öleceğini hissedince 1155 tarihinde ülkeyi üç oğlu arasında bölüştürdü.
II.
Kılıçarslan’ı Konya’da sultan ilan edip Selçuklu Devleti’nin başına geçirdi (1155).
II.
Kılıçarslan, devletin içinde baş gösteren karışıklıkları ortadan kaldırmak için çeşitli mücadeleler yapmıştır.
Danişmentlilere son vermiş, devletin sınırlarını Sakarya’dan Fırat’a kadar genişletmiştir.
II.
Kılıçarslan’ın nüfuzunun artması Bizans’ı rahatsız etmiştir.
Miryokefalon Muharebesi (1176): Manuel Komnen, Kılıçarslan’dan Türkmenler’in zaptettiği yerlerin geri verilmesini istemiştir.
Sultan Kılıçarslan, bu istekleri yerine getirmeye çalışmış gibi görünse de Türkmenler’i desteklemeye devam etmiştir.
II.
Kılıçarslan’ın Anadolu’daki başarıları ve Türkmenlerin Bizans’a karşı akınlara devam etmesi Bizans’ı harekete geçirmiştir.
Manuel 1176 ilkbaharında büyük bir orduyla Anadolu’ya geçmiştir.
Bizans ordusu, Selçuklu kuvvetlerinin ani saldırısıyla karşılaştı.
Akşama kadar devam eden saldırı sonunda Manuel Komnen ve ordusu II.
Kılıçarslan’a yenilmiştir (17 Eylül 1176).
Bizans ordusu bir daha eski gücüne kavuşamamıştır.
İmparator, papalık nezdinde itibarını kaybetmiştir.
Miryokefalon Muharebesi, Anadolu’nun Türkleşmesi açısından bir dönüm noktasıdır.
Bizans’ın Anadolu’yu geri alma ümidi sona ermiştir.
Anadolu’da hâkimiyet Türklerin eline geçmiştir.
Anadolu’nun Türk yurdu olduğu kesinleşti.
Bizans bir daha Türklere saldırma cesaretini bulamadı.
Türkiye Selçuklu Devleti, bu zaferle Türk ve İslam dünyasının önemli bir devleti konumuna yükselmiştir.
Sultan II.
Kılıçarslan ihtiyarlayınca ülkeyi eski Türk geleneği ve hâkimiyet anlayışına göre oğulları arasında paylaştırdı.
Bir süre sonra kardeşler arasında taht kavgaları başladı.
1192’de I. Gıyaseddin Keyhüsrev’in başa geçmesiyle bu durum son buldu.
I. Gıyaseddin Keyhüsrev, Türkiye Selçuklu Devleti’nin başına iki kez geçmiştir.
1192’de kardeşleri ile yapılan taht kavgalarından istifade ederek Selçuklu tahtına oturmuştur ancak 1196 yılında kardeşi Rükneddin Süleyman Şah ile yapmış olduğu mücadeleyi kaybederek tahtı bırakmıştır.
Kardeşi Rükneddin Süleyman Şah’ın 1204 yılında ölümü üzerine 25 tekrar Selçuklu Devleti’nin başına geçmiştir (1205).
Bu ikinci saltanatı 1211 yılındaki vefatına kadar devam etmiştir.
Trabzon İmparatorluğu üzerine sefere çıkılmış ve Karadeniz yolu güvenliği sağlanmıştır.
I. Gıyaseddin Keyhüsrev, ticarete ve denizcilik faaliyetlerine önem vermiştir.
Selçuklular Antalya’yı alarak Akdeniz’e ulaşmışlar ve şehri ticaret merkezi hâline getirmişlerdir.
Antalya’da donanma kurularak ilk defa denizcilik faaliyetlerine başlanmıştır.
Bu dönemde Venedikliler ile ilk kez ticaret antlaşması yapılmıştır.
Bütün bu gelişmelerden rahatsız olan Bizans ile Türkiye Selçuklu Devleti karşı karşıya gelmiştir.
Yapılan savaşı Bizans kaybetmiştir.
Bu savaş sonucunda Gıyaseddin Keyhüsrev savaş meydanını gezerken bir Bizanslı tarafından şehit edilmiştir (1211).
I. Gıyaseddin Keyhüsrev’in vefatı üzerine Türkiye Selçuklu Devleti’nin başına I. İzzeddin Keykâvus (1211) geçmiştir.
1214 yılında Sinop Limanı alınmıştır.
Sınırların Karadeniz’e ulaşması sağlanmıştır.
Sinop’ta bir donanma ile tersane kurulmuş, Trabzon Rum İmparatorluğu vergiye bağlanmıştır.
I. İzzeddin Keykavus Eyyubiler üzerine yaptığı seferde hayatını kaybetmiştir.
(1220).
I. İzzeddin Keykavus’un vefatı üzerine Sivas’ta I. Alaaddin Keykubat hükümdar ilan edilmiştir (1220).
Daha sonra Konya’da Selçuklu tahtına oturmuştur.
Halife tarafından kendisine menşur, hil’at, çetr ve diğer saltanat alametleri gönderilmiştir.
Böylece halife tarafından hükümdarlığı onaylanmıştır.
Görsel: Sinop Limanı’ndan Bir Görünüş 26 Görsel: Alanya tersanesinden Kızıl Kuleye bakış Alaaddin Keykubat, Sinop’ta bulunan donanma ile Kırım’a Suğdak Seferi’ni düzenlemiş, Suğdak şehrini fethederek (1224) Kıpçak beylerini ve Rus Knezliği’ni kendine bağlamıştır.
Alaaddin Keykubat, Moğol baskısından kaçan Harzemşahlarla 1230’da Erzincan yakınlarında Yassıçemen Muharebesi’ni yapmıştır.
Bu savaşta Harzemşahları yenerek topraklarını almış, savaştan sonra kendini bir daha toparlayamayan Harzemşahlar Devleti 1231 tarihinde yıkılmıştır.
I. Alâeddin Keykubat, ilk olarak Eyyubilerle bozulmuş olan ilişkileri düzeltmiş, Eyyubi hükümdarı El-Melikül Adil’in kızı ile evlenerek dostluğunu kuvvetlendirmiştir.
Yaklaşmakta olan Moğol İstilası’na karşı Konya, Sivas ve Kayseri’yi surlarla çevirtmiştir.
Alaiye’yi (Alanya) fethederek.
Alaiye’ de bir tersane inşa ettirmiştir.
Alanya Türk denizciliğinin önemli yerlerinden biri olmuştur.
BİLGİ KUTUSU Harzemşahlar Devleti (1097-1231) Aral Gölü’nün güneyi ile İran’ın kuzeydoğu bölgesinde Harezm olarak anılan bölgede hüküm sürmüş, 1097 yılında devletin temelleri atılmıştır.
Devletin tam olarak bağımsızlığını kazanması 1141 Katvan Muharebesi’nden sonradır.
Devlet, Büyük Selçuklu Devleti’ne bağlı bir vali olan Kutbettin Muhammed Harzemşah tarafından kurulmuştur.
Celaleddin Harzemşah (1220-1231) dönemine gelindiğinde devletin sınırları oldukça genişlemişti ancak bu dönemde baş gösteren Moğol İstilası Harzemşahları da etkiledi.
Harzemşahlar, Türkiye Selçuklu Devleti’ne karşı yaptıkları 1230 Yassıçemen Muharebesi’ni kaybetmiştir.
1231 yılında Celaleddin Harzemşah’ın ölümüyle devlet tarih sahnesinden silinmiştir.
27 Yassıçemen Muharebesi sonunda Moğollarla Selçuklular komşu olmuşlar ve Moğolların Anadolu’yu istilası kolaylaşmıştır.
Alaaddin Keykubat, 1237’de Eyyubiler üzerine sefere çıkarken hayatını kaybetti.
Türkiye Selçuklu Devleti ile Anadolu’da kurulan ilk Türk beylikleri arasında idari olarak farklılıklar bulunmaktadır.
Türkiye Selçuklu Devleti yönetim anlayışı olarak Büyük Selçuklu Devleti’ni örnek almıştır.
Hükümdarlık, Selçuklu hanedanına aittir.
Türkiye Selçuklu yönetim anlayışına göre hükümdar; • Teb’asının karnını doyuracak, sırtını giydirecek, • Ekonomiyi güçlü tutacak, halkı zengin kılacak, • Paranın ayarını koruyacak, • Teb’anın güvenliğini sağlayacak, • Zorbalığa izin vermeyecek, • Teb’asına adaletle hükmedecektir.
(Turan, 2002’den düzenlenmiştir).
Türk devletlerinde olduğu gibi egemenliğin kaynağı dine dayalı idi. Hutbe okutmak, para bastırmak, növbet çaldırmak, tuğra, çetr hâkimiyet alametlerindendir.
Halife tarafından menşur, hil’at ve sancak gönderme hükümdarlık yetkisinin verildiğinin göstergesidir.
Sultan, Divan-ı Mezalim’e başkanlık yaparak adalet işlerini de sağlardı.
Hükümdarların erkek çocukları vali olarak illere atanırlardı.
Melikler bulundukları ili sultan adına yönetirlerdi.
Hükümdarın erkek çocuklarının hepsi Selçuklu tahtına geçme hakkına sahipti.
Türkiye Selçuklu Devleti’nde hükümet işlerinin görüşülüp karara bağlandığı yere “Divan-ı Âla” veya “Divan-ı Saltanat” denilmekteydi.
Divan, hükümdar adına devletin yönetiminden sorumludur.
Vezir, sultan adına divana başkanlık etmiştir.
Büyük divana bağlı ikinci derecede divanlar vardır.
Anadolu’da kurulan beyliklerin idari yapılarında başlangıçta aşiret yönetimi görülmektedir.
Anadolu’da kurulan ilk Türk Beyliklerinde yönetim hükümdar ailesinin ortak malı sayılmıştır.
Hükümdarlık, Türkmen aşireti reisliğinden ibaret olup “Bey” unvanıyla anılmaktaydı.
En yaşlı ve en nüfuzlu olan beye “Ulu Bey” denilmiştir.
İlk Türk beyliklerinde Beyler, makam ve hâkimiyetlerinin sembolü olarak payitaht, saray, müesseseler, memuriyetler ve teşrifat usulü geliştirmişlerdir.
28 4.
TÜRKLERİN ANADOLU’DA DEVLETLEŞME SÜRECİ 4.1.
Oğuzlar’da Boy Birliği veya Beylikler Oğuz boyları önceki dönemlerde boy birliği ya da beylik gibi geçici siyasi çatılar altında bir araya gelmişlerdir.
Oğuzlar, 8. yüzyılın başlarında 6 Oğuz şeklinde altı boydan teşekkül ettirilmiştir.
Kök Türk Devleti’nin hâkimiyetinde olan Oğuzlar bazen Üç Oğuz bazen de Sekiz Oğuz olarak anılmakla birlikte Dokuz Oğuz olarak belirtilmiştir.
Oğuzlar boylar hâlinde yaşamlarını devam ettirmişlerdir.
Oğuzların boylar hâlinde yaşamalarının sonucu olarak nüfusları artmakta ve yeni boylar ortaya çıkmaktadır.
Nüfus ve siyasi güce ulaşmaları boylar birliği içinde kendi isimleriyle temsil edilmelerini sağlamıştır.
Orhun Kitabeleri’nde “Üç Oğuz”, “Altı Oğuz”, “Sekiz Oğuz”, “Dokuz Oğuz” adlarıyla anılmaları Oğuzların boylar birliği içinde yer almalarının sonucudur.
Divan-ı Tuğra: İç ve dış yazışmaları sultan adına yapardı.
Sultanın tuğrasını resmî belgelerin altına çekmekle görevliydi.
Başkanına “Tuğracı” denilmekteydi.
Divan-ı Arz: Askerî işlerden sorumlu divandır.
Ordunun ihtiyaçlarını karşılamak ve maaşlarını yapmakla görevli divandır.
Divan-ı İstifa: Maliyeden sorumlu divandır.
Vergileri toplamak, bütçe yapmak görevleri arasındadır.
Divan-ı İşraf: Devleti idare edenlerin görevlerini kanunlara uygun yapıp yapmadıklarını kontrol eden divandır.
Divan-ı Pervane: Tapu sicil kayıtlarını tutmak ve istihbarat faaliyetleri yapmakla görevli divandır.
Anadolu’ya gelen Türkmenlere toprak dağıtılmasını gerçekleştirmiştir.
BİLGİ KUTUSU Türkiye Selçuklu Devleti ile Anadolu Beylikleri arasında idari yapıdaki farklılıklar nelerdir?
................................................................................................................................................. ................................................................................................................................................. ................................................................................................................................................. ................................................................................................................................................. UYGULAYALIM Türklerin Anadolu’da devletleşme sürecini etkileyen faktörler neler olabilir?
DÜŞÜNELİM 29 Tablo: 24 Oğuz Boyu 10. yüzyılda Oğuzların ülkesinin doğu tarafında Oğuz Çölü, güneyinde bu çölün uzantıları ile Hazar Denizi, batısında ve kuzeyinde ise İtil Irmağı bulunuyordu.
10. yüzyılda Oğuzlar henüz Müslüman olmamışlardı ancak Oğuz ileri gelenleri arasında İslamiyet’i kabul edenler bulunmaktaydı.
Oğuzların başında Yabgu unvanlı bir idareci bulunuyordu.
Oğuzlar iç ve dış meselelerini kendi aralarında kurdukları kengeş adı verilen meclislerinde görüşmüşler ve karara bağlamışlardır.
Oğuzlar kabileler hâlinde yaşamışlar ve başlarında bir bey bulunmuştur.
Oğuzlar bulundukları coğrafyada konfederasyon biçiminde bir yapıya sahip olmuşlardır.
Aşiret beyleri güçlerini devam ettirmişler, konar-göçer gelenekleri canlılığını sürdürmüştür.
4.2.Türkiye Selçuklu Devleti’nin Teşkilat Yapısı Siyasi Yapı Türkiye Selçuklu Devleti birçok alanda Büyük Selçuklu Devleti’ni örnek almıştır.
Türk devlet anlayışına göre ülke toprakları hükümdar ailesinin ortak malıdır.
Türkiye Selçuklu Hükümdarları Keyhüsrev, Keykavus, Keykubat gibi Farsça unvanlar kullanmışlardır.
Devlet yönetiminde sultanların erkek çocukları melik unvanıyla eyaletlerin başında bulunmuşlardır.
Atabeyler, meliklere yardımcı olan görevlilerdir.
Türkiye Selçuklu Devleti’nde devlet işleri Büyük Divan’da (Divan-ı Saltanat) görüşülür ve karara bağlanırdı.
OĞUZLAR BOZOKLAR ÜÇOKLAR GÜN HAN KAYI ALKAEVLİ BAYAT KARAEVLİ AY HAN YILDIZ HAN GÖK HAN DAĞ HAN DENİZ HAN YAZIR DODURGA DÖĞER YAPARLI AVŞAR BEĞDİLİ KIZIK KARKIN BAYINDIR ÇAVULDUR BEÇENEK ÇEPNİ SALUR ALAYUNTLU EYMÜR YÜREĞİR İĞDİR YIVA BÜĞDÜZ KINIK 30 Askerî Teşkilat İslamiyet’ten önceki Türk devletlerinde savaş ilanı ya da savaş andı davullarla yapılırdı.
Bu uygulama Selçuklular’da da devam ettirilmiştir.
Türkiye Selçuklu ordusunun temeli insan unsuruna dayalıdır.
Selçuklu ordusu daimi ve yardımcı kuvvetlerden oluşmaktadır.
Aşağıdaki tabloda Selçuklu ordusunu oluşturan kuvvetleri inceleyelim: Sosyal Yapı ve Ekonomik Durum Türkiye Selçuklu Devleti’nde halk konar-göçer, köylü ve şehirli olmak üzere üç gruptan oluşmaktaydı.
Konar-göçerler uç bölgelerde geçimlerini hayvancılıkla sağlayan sınıfı oluşturmaktaydı.
Köylüler, tarım ve hayvancılıkla geçimlerini sağlar ve devlete vergi öderlerdi.
Şehirde yaşayanlar tüccarlar, esnaf ve zanaatkârlar, devlet görevlileri vb.
diğer gruplardan oluşmaktaydı.
Türkiye Selçuklu Devleti’nde ekonominin temeli ticarete dayanmaktaydı.
I. Alâeddin Keykubat zamanında Anadolu ticaret merkezi hâline gelmişti.
Ticaretin geliştirilmesi amacıyla Selçuklular yolların üzerinde belirli merkezlere kervansaraylar inşa ederek ticaretin geliştirilmesine katkı sağlamışlardır.
Bu sayede tüccarların Anadolu üzerinden ticari faaliyetlerini yapmalarında kolaylık sağlanmıştır.
Bunun yanında tüccarların zarara uğramamaları için de önlemler alınmıştır.
Selçuklu devleti zarara uğrayan tüccarın zararını karşılıyor, böylece tüccar bir nevi sigortalı gibi faaliyetlerinde herhangi bir olumsuzluk yaşamadan faaliyetlerini devam ettiriyordu.
Selçukluların ticaret yaptıkları devletlerin başında Bizans imparatorluğu, Venedik, İran ve Arap ülkeleri gelmekteydi.
Selçuklularda ticareti yapılan ürünler arasında maden eşyaları, dokunmuş eşyalar, yün ve iplik, deri ve deriden mamul eşyalar yer almaktaydı.
Selçuklularda ticaretin geliştirilmesinde Ahi Teşkilatı’nın büyük payı bulunmaktadır.
Ahi Teşkilatı, 13. yüzyılda Kırşehir’de yaşamış olan “Ahî Evran” tarafından kurulmuş esnaf teşkilatıdır.
Ahilikte, usta-çırak ilişkisine büyük önem verilmiştir.
Usta, çırak olarak aldığı kişiyi sadece mesleki anlamda değil aynı zamanda ahlaki anlamda da yetiştirmekle mükellefti.
Belirli testleri başarıyla geçebilen çırak, ustasının icazetini aldıktan sonra kalfalığa yükselebilirdi.
SELÇUKLU ORDUSU Daimî Kuvvetler Yardımcı Kuvvetler Gulâmlar İkta Askerleri Ücretli Askerler Tabi Deniz Kuvvetleri Türkmen ve Uç kuvvetler Gönüllüler 31 Ahi Teşkilatı’nın, esnaflar arasında birlik ve beraberliği sağlamak, esnafların sorunlarına çözüm üretmek, malın kaliteli üretilmesini sağlamak, her türlü denetim faaliyetlerini yürütmek gibi sorumlulukları vardır.
Selçuklularda ekonominin en önemli unsuru paranın varlığıdır.
Selçuklularda ilk madeni parayı I. Mesut bastırmıştır.
İlk altın para ise II.
Kılıçarslan zamanında bastırılmıştır.
I. Kılıçarslan zamanında ilk paranın bastırıldığı ifade edilmekle birlikte elimizde bununla ilgili kanıt bulunmamaktadır.
Ülkemizde ekim ayının 2. haftası “Ahilik Haftası” olarak çeşitli etkinliklerle kutlanmaktadır.
Kültürel Yapı Türkiye Selçuklu Devleti eğitim öğretim faaliyetlerine önem vermiş kültürel hayatın gelişmesine katkı sağlamıştır.
Selçuklularda bu amaçla pek çok medrese açılmış, bilimsel faaliyetler yapılmıştır.
Medreselerde sadece dinî bilimler alanında eğitim verilmemiş tıp, astronomi, matematik, tarih, coğrafya, felsefe gibi pozitif bilim dallarında da eğitimler verilmiştir.
Konya Karatay Medresesi, Sivas Gök Medrese, Erzurum Çifte Minareli Medrese bunlara örnek verilebilir.
Selçuklu hükümdarları bilim adamlarını korumuşlar, onların faaliyetlerini rahatlıkla yapabilmelerine imkân sağlamışlardır.
Görsel: Konya Karatay medresesi Türkiye Selçuklu Devleti’nde yazışmalar Arapça ile yapılırken edebî eserler Farsça yazılmıştır.
Halkın büyük çoğunluğunu Türkler oluşturduğu için bu duruma zamanla tepkiler gelmeye başlamıştır.
Âşık Paşa “Garibnâme” adlı eserinde Türkçeye önem verilmesi gerektiği üzerinde durmuştur.
32 Anadolu’nun sanat ve mimari alanlarda gelişmesine Türkiye Selçuklu Devleti’nin katkısı nedir?
................................................................................................................................................. ................................................................................................................................................. ................................................................................................................................................. ................................................................................................................................................. ................................................................................................................................................. UYGULAYALIM 5.
HAÇLI SEFERLERİ 11 ve 13. yüzyıllar arasında Hristiyanların kutsal kabul ettikleri yerleri Müslümanlardan almak amacıyla düzenledikleri seferlere Haçlı Seferleri denilmektedir.
Adını savaşta askerlerin önlerine ve arkalarına taktıkları haç sembolünden almıştır.
Dinî gerekçelerle yapılmış gibi görünmesine rağmen sosyal, siyasi, ekonomik nedenlerle de bu seferler yapılmıştır.
I, II ve III.
Haçlı seferleri Anadolu üzerinden yapılmıştır.
IV.
Haçlı Seferi sonunda İstanbul yağmalanarak burada Latin Krallığı kurulmuştur.
Avrupa Devletlerinin Türklere karşı Haçlı Seferleri’ni yapmaları hangi gerekçeye dayanmaktadır?
DÜŞÜNELİM Haçlı terimi ne demektir?
Dinsel bir anlamı var mıdır?
BEYİN FIRTINASI Bir Grek kaynağında Aleksios Komnenos (Aleksi Kommen) ve onun I. Haçlı seferindeki rolüyle ilgili şu bilgiler yer almaktadır: “Şuna dikkat edilmeli ki, Aleksios için bu savaşı tek başına göğüslemek imkânsızdı.
Bu yüzden müttefik olarak İtalyanlarla anlaşması gerekmekteydi.
Ona göre Hazreti İsa’nın mezarını ve Kudüs’ü hâkimiyeti altına alan Türklere karşı yola koyulan bu millet Tanrı tarafından yollanmıştı.
Eski Roma piskoposuna ve çevredeki krallarla hükümdarlara elçiler yollayarak ve uygun bahaneler kullanarak onlara ülkelerini bırakarak bu yola baş koymalarını kendisinin onlara yardım edeceğini ve yol göstereceğini bildirdi.
İşte bu nedenle binlerce hatta on binlerce insan İyon Denizi’ni geçerek tüm hızlarıyla İstanbul’a ulaştılar, birbirlerine yeminler ettiler ve anlaşma imzaladılar, O da doğuya doğru yola koyuldu.
Türkleri Bizans topraklarından çıkardı, şehirleri kurtardı, Doğu’nun kontrolünü ve eski ihtişamını yeniden sağladı.” (Charanis, 2012, s. 203-205’ten düzenlenmiştir).
BİLGİ KUTUSU 33 Görsel: Haçlılar (Temsilî) Dinî Sebepler Ekonomik Sebepler Siyasi Sebepler • Hristiyanların kendileri için kutsal kabul ettikleri Kudüs, Urfa ve Antakya’yı Müslümanlardan geri almak istemeleri • Avrupa’daki Katolik kilisesi ve Kluni tarikatının halkı Müslümanlara karşı kışkırtma politikası takip etmeleri • Avrupalıların Doğu’nun zenginliklerine ulaşmak istemeleri • Dönemin papalarının Ortodoks kilisesini egemenlikleri altına almak ve nüfuzlarını artırmak istemeleri • Bizans’ın Türklerin ilerleyişini durdurmakta başarısız olması ve Avrupa devletlerinden yardım istemesi • Bazı derebeylerin şöhret ve toprak kazanmak istemeleri 5.1.
Haçlı Seferlerinin Sebebleri 34 5.2.
Haçlı Seferlerinin Başlaması Haçlı Seferleri belirli aralıklarla 1270 yılına kadar devam etmiştir.
I. Haçlı Seferi (1096-1099) Malazgirt Muharebesi’nin kazanılmasından sonra Türklerin Marmara’ya ilerleyerek İznik merkezli devletlerini kurmaları Avrupa devletlerini telaşlandırdı.
Türklerin ilerleyişini engellemek, Anadolu ve Akdeniz çevresinden atmak için Papa öncülüğünde Bizans dâhil olmak üzere Hristiyan devletleri Türklere karşı birleştirdi.
Papanın teşvikiyle yüz binlerce kişiden oluşan haçlı grubuyla Türkleri Anadolu’dan atmak, Kudüs’ü ele geçirmek amacıyla Balkanlar’a geldiler.
1096 yılında Anadolu’ya gelen haçlılar, Türk devletinin başkenti İznik’i almak sevdasıyla şehre doğru ilerlediler.
Türkler gizli görüşmeler sonucu şehri Bizanslılara teslim etti.
Yollarına devam eden haçlılar Eskişehir yakınlarında I. Kılıçarslan ile karşılaştılar (1097).
Türkiye Selçuklu Devleti hükümdarı Sultan I. Kılıçarslan kendisinden sayıca üstün olan haçlılara karşı oldukça büyük bir mücadele sergilemiş ancak geri çekilmek zorunda kalmıştır.
Haçlıların ilerleyişi devam etmiş, Torosları aşarak Antakya önlerine gelmişler buradan da Kudüs önlerine ulaşmışlardır.
Haçlılar, Antakya’nın ardından Kudüs’ü de ele geçirmişlerdir.
Şehri yağmalayan haçlılar binlerce Müslümanı öldürdüler (1099).
Haçlılar Kudüs’te Lâtin Krallığı, Urfa ve Antakya’da birer dükalık ve kontluk kurdular.
II.
Haçlı Seferi (1147-1149) Kudüs’te Latin Krallığı’nın kurulmasından sonra haçlılarla yapılan savaşlar devam etti.
Musul Atabegi İmadeddin Mahmut Zengi’nin oğlu Nureddin Mahmud Zengi ile birlikte 1144 yılında Urfa’yı, ardından Halep ve Şam’ı haçlılardan geri alması üzerine Kudüs Latin Krallığı Papa’dan yardım talep etti.
Bu çağrı üzerine Papa, ikinci kez haçlı seferlerini başlattı.
Bu seferlere Almanya ile Fransa iki ayrı ordu ile katıldı.
Alman İmparatoru III.
Kontrat ordusu ile birlikte İstanbul’a geldi, buradan Anadolu’ya geçerek Konya Ovası’nda Selçuklularla karşılaştı.
Burada yapılan savaşı Türkiye Selçuklu Sultanı I. Mesut kazanınca Alman İmparatoru geri dönmek zorunda kaldı.
Fransa Kralı VII.
Lui, Toros geçitlerinde I. Mesut’a karşı yaptığı mücadeleyi kaybetti.
Fransa kralı ve Almanya imparatoru Anadolu'yu çaprazına geçemez(1148) Antakya'ya Fransa kralı denizden ulaşır.
III.
Haçlı Seferi (1189-1192) Selahattin Eyyubi’nin Kudüs’ü geri alması üzerine yeni bir Haçlı ordusu hazırlıklarına başlandı.
Alman, İngiliz ve Fransızlardan oluşan haçlı kuvvetleri Anadolu’ya geldiler.
Alman İmparatoru Frederik Barbaros, Silifke suyunu geçerken boğulmuş ve ordusu dağılmıştır.
Bu sırada Türkiye Selçuklu Sultanı II.
Kılıçarslan ülkeyi oğulları arasında paylaştırmış ve Görsel: Selahaddin Eyyubi (Temsilî) 35 oğulları arasında taht kavgaları olduğundan Alman İmapartoru’nun karşısına Selçuklu ordusu çıkamamıştır.
Fransız Kralı Filip Ogüst ile İngiliz Kralı Arslan Yürekli Rişar Kıbrıs yolu ile Suriye’ye ulaşmışlardır.
Buradaki Akka Kalesi’ni kuşatmışlardır.
Kale savunmasında haçlılara karşı başarısız olacağını anlayan Selahattin Eyyubi kaleyi boşaltarak Kudüs’e çekilmiştir.
Devam eden uzun savaşlarda taraflar birbirlerine üstünlük sağlayamamışlardır.
Selahattin Eyyubi’nin haçlılara karşı yaptığı mücadele İslam dünyasının korunması açısından önem taşımaktadır.
Görsel: III.
Haçlı Seferinin Güzergahı IV.
Haçlı Seferi (1202-1204) III.
Haçlı Seferinin başarısız olması üzerine papa yeni bir haçlı ordusu hazırladı.
Papanın Venedik’te hazırladığı ordu buradan hareket etmek üzereyken Bizans’ta taht kavgaları yapılıyordu.
Tahttan indirilen Bizans İmparatoru oğlu aracılığıyla yardım talebinde bulundu.
Papanın itirazlarına rağmen, haçlılar yardım etmek yerine İstanbul’a giderek kenti işgal ettiler ve burada Latin Krallığı kurdular (1204).
IV.
Haçlı Seferi amacından uzaklaşmış bir sefer olarak sona ermiştir.
Haçlılar 1261 yılında İstanbul’a sahip olarak Bizans üzerindeki hâkimiyetlerini devam ettirmişlerdir.
36 Dinî Sonuçlar Siyasi Sonuçlar Ekonomik ve Sosyal Sonuçlar Bilimsel Sonuçlar • Avrupa’da kilise ve din adamlarına olan güven sarsılmıştır.
• Haçlılar, Müslümanlardan kutsal yerleri alamamışlardır.
• Katolik Kilisesi ile Ortodoks Kilisesi arasındaki ayrılıklar daha da artmıştır.
• Skolastik düşünce önem kaybetmeye başlamıştır.
• Feodalite rejimi zayıflamıştır.
• Krallıklar güçlenmiş ve Avrupa’nın siyasi yapısında değişiklik meydana gelmeye başlamıştır.
• Türklerin batıya ilerleyişi bir süreliğine durmuş, fetih hareketleri yavaşlamıştır.
• Bizans gerekli yardımı alamamış, ülke içinde karışıklıklar devam etmiştir.
• Yapılan mücadeleler İslam dünyasını Moğol saldırılarına karşı güçsüz bırakmıştır.
• Cenova, Marsilya gibi Akdeniz limanları önem kazanmaya başlamıştır.
• Doğu ve Batı arasındaki ticari faaliyetler hızlanmıştır.
• Köylüler ve burjuvalar yeni haklar elde etmeye başlamışlardır.
• Yapılan seferlerin masraflarının karşılanması için bankerlerden borç para alınması bankacılık sisteminin oluşmasını sağlamıştır.
• Avrupalılar, İslam medeniyeti ve pozitif bilimlerle tanışmışlardır.
• Barut, pusula, matbaa ve kâğıt gibi icatlar Avrupa’ya taşınmıştır.
Böylece bilimsel ve kültürel hayatta yeni bir döneme girilmiştir.
Haçlı Seferleri başarıyla sonuçlanmış mıdır?
Sonuçları itibarıyla değerlendiriniz.
................................................................................................................................................. ................................................................................................................................................. ................................................................................................................................................. ................................................................................................................................................. ................................................................................................................................................. UYGULAYALIM 5.3.
Haçlı Seferlerinin Sonuçları 37 Selçuklu tahtına geçti fakat babası gibi başarılı olamadı.
II.
Gıyaseddin Keyhüsrev zamanının çoğunu sarayda geçirdiği için devletin yönetimini veziri Saadettin Köpek’e devretti.
Dönemindeki yönetim boşluğundan dolayı ortaya çıkan Baba İshak Ayaklanması ve Kösedağ Muharebesi Türkiye Selçuklu Devleti’ni dağılma ve yıkılma sürecine sokmuştur.
6.1.
Türkiye Selçuklu Devleti’nin Moğollarla İlişkileri Türkiye Selçuklu Devleti en güçlü dönemini Alaaddin Keykubad (1220-1237) döneminde yaşamıştır.
Bu dönem Selçuklu Devleti açısından imar faaliyetlerinin yapıldığı bir dönem olmuştur.
Alaaddin Keykubad döneminde devletin doğu sınırları Moğol tehdidi ve istilası ile uğraşmak zorunda kalmıştır.
Alaaddin Keykubat, Moğol tehdidi ve istilasına karşı saltanatını ve devletini korumak için hükümdarlığının ilk yıllarından itibaren önlemler almıştır.
Moğol İstilası’na karşı 1226 yılından itibaren doğu komşusu Celâleddin Harzemşah ile ittifak gayreti içine girmişti ancak Celaleddin Harzemşah’ın Anadolu’da yayılma teşebbüsü üzerine 1230 tarihinde Yassıçemen adı verilen yerde Harzemşahlar ordusu bozguna uğratılmıştır.
Alaaddin Keykubat, Moğollara karşı Eyyubi melikleriyle akrabalık, dostluk ve ittifak ilişkileri kurmuştur.
Alaaddin Keykubat, devletin sınırlarını güvence altına almayı ve Moğol tehlikesine karşı Eyyubilerin desteğini almayı ve onlara yardım etmeyi amaçlamıştır.
Eyyubi hanedanıyla kurulan akrabalık ilişkileri sayesinde iki devlet arasında karşılıklı dayanışma ve işbirliğinin kanalları tesis edilmiştir.
Harzemşahlar devletiyle iyi ilişkiler geliştirme ve ittifak kurma gayesinde ise başarılı olunamamıştır.
Moğol tehlikesini diplomasi yoluyla savuşturma niyetinde olan Alaaddin Keykubat, Moğol hükümdarı Ögeday Kaan’ın elçisi aracılığı ile ilettiği “il olma” teklifini kabul etti.
Yapılan barış anlaşmasıyla Moğol Devleti’ne her yıl düzenli elçi ve hediyeler gönderilmesi karşılığında Moğol istilası durdurulmuş ve devletin doğu sınırı güvence altına alınmıştır.
Alaaddin Keykubad’ın Moğol elçisinin “il olma” teklifini kabul etmesi Türkiye Selçuklu Devleti’nin sorunları barış, dostluk, anlaşma, uyum ve uzlaşı arayışları ile çözmeye çalıştığını göstermektedir.
Sultan Keykubad, Eyyubi Meliklerinin gönderdiği elçilik heyetini kabul ederek onlarla da bir ittifak antlaşması yapmıştır.
Bütün bu gelişmelerin yaşandığı dönemde Sultan Alaaddin Keykubad hayatını kaybetmiş yerine Gıyaseddin Keyhüsrev geçmiştir.
6.2.
Babailer İsyanı (1240) Türklerin İslamlaşmasında kendisini sûfiliğe adamış görünen mistik yönelimli dervişler bulunmaktadır.
Bu dervişler toplum nazarında kendini ön planda görmektedirler.
6.
MOĞOL İSTİLASI VE SONUÇLARI DÜŞÜNELİM Moğol istilası Anadolu dışında başlamasına rağmen, Anadolu’ya ulaşmıştır.
Anadolu’da Türk siyasi birliğinin bozulmasında Moğol istilasının etkisi ne olabilir?
I. Alâeddin Keykubad’ın ölümü üzerine oğlu II.
Gıyaseddin Keyhüsrev (1237-1246) 38 Türk beylerinin yanında “dede” ya da “baba” adı verilen olağanüstü güçlere sahip manevi şahsiyetler bulunurdu.
Anadolu’nun Türkleşmesi ve İslamlaşması esnasında Baba İlyas Horasanî; Elbistan, Maraş ve Kefersud yöresine Türkmenlerle beraber gelmiş bir halk bilgesi, derviş idi. Baba İlyas Horasanî 13. yüzyılın ilk çeyreğinde Elbistan yöresinde faaliyet gösteren Vefâî Tarikatına mensup Türkmen şeyhi Dede Karkın’ın müridi olarak tarih sahnesine çıkmıştır.
Dede Karkın, Baba İlyas Horasanî’yi Samsat civarındaki Kefersud köyünde görevlendirmiştir.
Baba İlyas Horasanî, zamanını bölgedeki Türkmen obalarını gezmekle geçirmiş, faaliyetlerini Türkmenlerin dinî, sosyal ve ekonomik problemleri üzerinde yoğunlaştırmıştır.
Halkın sıkıntılarını çözmek için “büyü ile telkin yöntemini” denemiş, fertler arasındaki soğukluğu yakınlaşmaya, düşmanlığı da dostluğa çevirmekte büyük bir başarı göstermiştir.
Halkı etkilemek ve kendisine bağlamak amacıyla her türlü yöntemi uygulamıştır.
Faaliyetlerinde samimi olduğunu göstermek için dilini ve gözyaşlarını ustalıkla kullanmıştır.
Baba İlyas Horasanî’nin faaliyetlerini gerçekleştirmesinde siyasi ve sosyal ortamın etkisi bulunmaktadır.
Baba İlyas, etrafında kendi düşünce ve inanç sistemine uygun ve yatkın, kolayca etki altına alabileceği kalabalık bir Türkmen kitlesine hitap etmektedir.
Bu kitleyi kolayca harekete geçirmesinde Türkmenlerin sade ve samimi Müslüman olmakla beraber eski Türk inanç ve geleneklerine sıkı sıkıya bağlı olmaları da etkili olmuştur.
Türkmenler, Şii inancından ve Batınî fikirlerle Hristiyanlık ve Mazdekçilik gibi inanç sistemlerinden etkilenmişlerdir.
Baba İlyas Horasani, bölgedeki gezileri ve incelemeleri sırasında Türkmenlerin ve Harezm Türklerinin Selçuklu idaresine karşı büyük bir tepki ve muhalefet içinde olduklarını görmüştür.
Bu durum Baba İlyas Horasanî’de “şeyhlikten şahlığa yükselmek” gibi yeni bir fikir uyandırmış, bölgedeki faaliyetlerini tamamen siyasi bir alana kaydırmıştır.
Baba İlyas Horasanî, düşüncesini gerçekleştirmek için gerekli olan kitle gücüne sahip olmuştur.
Ayrıca Selçuklu yönetimindeki tablo Baba İlyas’ın faaliyetlerini gerçekleştirmesine olanak sağlamıştır.
Bu dönemde Selçuklu tahtında Sultan II.
Gıyaseddin Keyhüsrev bulunuyordu.
II.
Gıyaseddin Keyhüsrev, zayıf ve yetersiz bir yönetim anlayışı uygulamakta olup hayatında olumsuzluklar bulunmaktaydı.
Gıyaseddin Keyhüsrev’in zevk ve eğlenceye dalması devlet ve memleket meseleleriyle uğraşmaması devlet yönetiminde otorite boşluğuna neden olmuştur.
Bu otorite boşluğu Selçuklu devlet adamlarında iktidar mücadelesinin yaşanmasına zemin hazırlamıştır.
Böyle bir tablo Baba İlyas Horasanî’nin siyasi emellerini gerçekleştirmesi için bulunmaz fırsat olmuştur.
Baba İlyas Horasanî, Selçuklu yönetimine karşı olumsuz propaganda başlatmıştır.
Selçuklu idaresini bütün kötülüklerin sorumlusu olarak göstermiştir.
Kendisini de bir kurtarıcı olarak sunmuştur.
Bu olumsuz propaganda ekonomik sıkıntı içinde bulunan ve dinî heyecan içinde olan Türkmenler üzerinde etkili olmuştur.
Baba İlyas, amacına ulaşabilmek için dinî meseleleri bir kenara koymuştur.
Bütün gücünü ve mesaisini siyasî planını gerçekleştirmek için harcamıştır.
Halkın içinde propaganda faaliyetlerini yürütmüş, gidemediği yerlere güvendiği adamlarını göndermiştir.
Babaî dervişlerinin fikir ve görüşlerinden etkilenen Türkmenler, kendilerini siyasi iktidara Baba İlyas’ın taşıyacağına inandılar.
39 Türkmenler, bu dervişlere inandılar.
Kendilerini siyasi iktidara Baba İlyas’ın taşıyacağına inandılar.
Baba İlyas’ın güvendiği adamlarının başında Baba İshak gelmektedir.
Selçuklu yönetiminin Baba İlyas Horasanî’nin faaliyetlerinden habersiz olduğu düşünülemez.
Baba İlyas Horasanî ve dervişleri bütün faaliyetlerini din ve tarikat adına büyük bir gizlilik içinde yürütmüş ve Türkmenleri isyan etmeye yöneltmişlerdir.
Selçuklu yönetimine karşı muhalif bir anlayış sergileyen Baba İlyas Horasanî ve dervişleri, siyasi amaçlarını gerçekleştirmek için sosyal çatışmalar çıkararak dinî ayrışmaları körüklemişlerdir.
Baba İlyas Horasanî’nin bütün dervişleri Türkmenleri gizlilik içinde isyan etmek için hazırlamışlardır.
Babaî dervişlerinin etkisi ve kontrolü altına giren Türkmenler, mallarını satarak at ve silah satın aldılar.
Nihayet 1240 yılının yaz mevsiminde de Baba İlyas Horasanî'nin emri ile harekete geçtiler.
Babaî dervişlerinin ilk hedefi Malatya olmuştur.
Malatya civarında şiddetli çarpışmalar yaşanmıştır.
Babaî dervişleri ve Türkmenler, Malatya civarında kazandıkları başarıların ardından Elbistan istikametine hareket etmişlerdir.
Elbistan civarında Babaîler, yağma ve tahribatlar gerçekleştirmişler, kendilerine direnen herkesi düşman kabul etmişlerdir.
Babaî dervişleri ve Türkmenler önlerine çıkanları yakıp yıkmışlar, yağma etmişlerdir.