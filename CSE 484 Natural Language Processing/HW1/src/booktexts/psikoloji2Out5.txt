1) Birey, toplum tarafından onaylanmayan, suçluluk duyguları uyandıracak nitelikteki güdü ve isteklerini dışa yansıtarak, bunları başka insanlarda görmeye başlamasıdır.
Bireyin kendi kişilik yapısının öğelerini başka bireylerde görme eğilimi yansıtma sonucu oluşmaktadır.
Birey, dürüst ve samimi bir yapıda ise başkalarını da aynı şekilde görmektedir.
Örneğin dürüst ve samimi bir kişiliğe sahip olan biri başkalarınında dürüst ve samimi olduğunu, kendisi dedikoducu olan biriyse başkalarının da dedikoducu olduğunu düşünür.
2) Yansıtmanın bir diğer şeklinde ise kişi kendi eksikliklerinin ve yenilgilerinin sorumluluğunu ya da suçunu başkalarına yükler.
Sınavlarda başarısız olan bir öğrencinin, öğretmeninin objektif davranmadığına inanması gibi.
“Alın yazısı” ve “kötü talih” insanların sık kullandığı yansıtma kavramlarıdır.
Gerileme (İlkele Dönüş): Bireyin temel istek ve ihtiyaçlarının karşılanamamasından kaynaklanan doyumsuzluk ve kaygı durumlarında, olması gereken olgunluk düzeyinden daha basit bir olgunluk düzeyine inme gerileme mekanizması olarak kabul edilmektedir.
Örneğin, yetişkin bireyler de zaman zaman sıkıntı veren durumlarda kızarıp, kekelemekte ve kendi yaş düzeyinin altında bir genç hatta bir çocuk gibi davranabilmektedirler.
Kocasıyla kavga eden genç bir kadının problemini olgun ve medeni davranışlar sergileyerek çözmek yerine, anne-babasının güvenlik dolu evine geri dönmesi, kardeşini kıskanan altı yaşındaki bir çocuğun bebek gibi ağlayıp altını ıslatması gibi.
Görsel 2.30 Yüceltme.
Görsel 2.31 Yansıtma.
Görsel 2.32 Gerileme.
105 Aşağıda verilen örnekleri ilgili olduğu savunma mekanizması ile eşleştiriniz.
4.
UYGULAMA 1.
Orta yaş krizi yaşayan birinin genç kıyafetleri giyip, üniversite öğrencilerin gittikleri mekanlara takılması, onlarla arkadaşlık kurmaya çalışması a.
Bahane bulma b.
Gerileme c. Yansıtma d.
Özdeşim e. Karşıt tepki geliştirme f. Ödünleme g.
Yön değiştirme h. Yüceltme 3.
Bir çalışanın sevmediği patronuna işten atılma korkusu nedeniyle iltifat etmesi.
5.
Yalan konuşmayı alışkanlık hâline getiren birinin başkalarını da yalancılıkla suçlaması 7.
Konuşma özürlü olan birinin düşüncelerini edebi eserlerle ortaya koyması 8.
“Kızım sana söylüyorum gelinim sen anla” deyimi 2.
Aldığı borçları ödemekte zorlanan birinin “borç yiğidin kamçısıdır” demesi 4.
Kendisi okumamış birinin okuyarak belli yerlere gelen akrabaları ile övünmesi 6.
Halk ozanı Aşık Veysel’in görme engelli olmasına rağmen başarısı 106 2.8 RUH SAĞLIĞI Dünya sağlık örgütüne göre sağlık; bedensel, ruhsal ve sosyal olarak tam bir iyilik halidir.
Bu tanıma göre, sağlıklı ya da normal olmak için bireyde bedensel bir bozukluğun olmaması yetmez.
Aynı zamanda ruh sağlığının ve çevreye uyum yapabilme yeteneğinin de olması gerekir.
Ruh Sağlığı bir anlamda bireyin duyuş, düşünüş ve davranışları arasında bir bütünlük olması, kendisi ve çevresi ile bir uyum ve denge içerisinde bulunmasıdır.
Sık sık yaşanan engellenmeler; kararsızlıklar; aşırı uyarılmalar ya da uyaran yoksunluğu; hızlı toplumsal değişmeler; kusurlu ana baba tutumları; güçlükler karşısında denge kurmak için sarf edilen aşırı çabalar; stres; kromozom bozuklukları; genetik faktörler; radyasyona maruz kalma; yaşlanma, alkol ve diğer zararlı maddelerin sinir sistemi ve beyinde bozulmaya yol açması gibi nedenler ruh sağlığını bozar.
Ruh sağlığı bozulan kişi, genellikle duygu, düşünce ve davranışlarında değişik derecelerde tutarsızlık, aşırılık, uygunsuzluk ve yetersizlik sergiler.
Her birey zaman zaman ( aile içinde ölümler, ağır hastalıklar, işsizlik, boşanma, can güvenliğinin olmayışı, doğal yıkımlar gibi) bu tür örüntüler sergileyebilir ancak psikolojik rahatsızlık yaşayan kişilerde bu özellikler sürekli veya tekrarlayıcı, kişinin günlük rutinini, işlevini ve kişiler arası ilişkilerini bozacak niteliktedir.
2.9 RUH SAĞLIĞININ ÖLÇÜTLERİ Ruhsal yaşantıların ne zaman sağlıklı ne zaman sağlıksız olduğunu tespit etmek ya da bunların hastalık belirtisi olup olmadığını fark etmek her zaman mümkün olmayabilir ancak, ruh sağlığının normal ölçülerde olup olmadığını belirleyen bazı özelliklerin varlığından söz etmek mümkündür.
Bunlar: Beden sağlığımızın iyi olması sağlıklı sayılmamız için yeterli midir?
DÜŞÜNELİM En önemli ilişkimiz kendimizle diyebilir miyiz?
DÜŞÜNELİM Görsel 2.33 İnsanın mutluluğu beden sağlığı kadar ruh sağlığına da bağlıdır.
107 1.
Kendini ve çevreyi gerçekçi bir biçimde algılayabilen, gerçekçi olarak değerlendirebilen, kendine güvenen, kendine saygı duyan, kendini seven ve kendisi ile barışık olan, 2.
Aynı şekilde başkalarını da anlayabilen, seven ve sayan, çevresine gerçekçi bir biçimde güvenen; kişiler arası ilişkilerden doyum sağlayabilen, gerektiğinde onlara ilişkin sorumluluklar yüklenebilen, 3.
Yaşadığı toplumun kültürel, sosyal, ekonomik normlarına uyabilen; uymadığında çevreyi rahatsız etmeden bunu çözmeyi başarabilen, 4.
Yaşama hevesi ile yaratıcı olabilen, kendisi için uygun planlamalar yapan, uygun amaçlar belirleyen, olaylara esnek olarak eğilebilen, 5.
Başarısızlıklarını, hayal kırıklıklarını olumlu biçimde kabul edebilen; problemlerini çözümleyebilen, 6.
Değişen durumları değerlendirebilen, yeni seçenekler bulabilen; kendisi ve çevresi için en yararlıyı seçip uygulayabilen, 7.
Yeniliklere açık olan, farklılıkları anlayışla karşılayan, esneklik ve saygı gösterebilen, 8.
Gerektiğinde çevreyi biçimlendiren, biçimlenmiş çevreye uyum sağlayabilen, 9.
Tutum ve davranış eylemleri ile kendisine ve çevresine rahatsızlık değil huzur ve neşe verebilen, 10.
Güncel olayları takip eden, mesleği dışında eğlendirici, dinlendirici, kendini geliştirici uğraşları olan ve bu yaptıklarından tat alan; gerektiğinde üzülebilen, sevinebilen bireyler ruhsal açıdan sağlıklıdır.
Yukarda sayılan özelliklerle kastedilenler ideal ruh sağlığını tanımlar.
Kimse, yukardaki maddelerin hepsini sağlayamadığını düşünüp kendisi hakkında ümitsizliğe kapılmamalıdır.
Ruhsal olarak sağlıklı sayılabilmek için yukarda sayılan maddelerin çoğuna uyuyor olmak yeterlidir.
S. Freud ruh sağlığını “sevmek ve çalışmak” olarak tanımlar.
Gerçekten sevebilen, paylaşabilen ve çalışan bir kişi ruh sağlığını koruyor demektir.
Goethe’nin yaptığı “Olgun insan kendine gülebilen insandır.” tanımı aynı zamanda ruh sağlığı yerinde olan birisinin tanımı olarak da kabul edilebilir.
Ruh sağlığı ve kriterlerini belirleme çalışmalarında ön plana çıkan iki kavram vardır.
Bu kavramların tanımlanması ruh sağlığının tanımlanmasını da kolaylaştıracaktır.
Bu kavramlar; normal ve anormal kavramlarıdır.
108  2.10 NORMAL VE ANORMAL KAVRAMLARININ TANIMI  …Selfie (kendi, kendilik, benlik) psikolojisi, insanın kendine verdiği değeri ve bütünlüğünü koruyabilmesinde dış ilişkilerin önemini vurgular.
Heinz Kohut’un çeşitli zamanlarda yazılmış kitaplarından esinlenerek geliştirilmiş olan bu kuramsal yaklaşıma göre, kendini iyi hissedebilmek için diğer insanlardan gelecek olumlu tepkilere aşırı bir ihtiyaç duyar.
Selfie psikolojisi, Kohut’un ciddi narsistik bozukluklar gösteren hastaların psikanalitik tedavi sırasında edindiği izlenimler sonucu geliştirilmiştir.
Bu insanlar tanımlamakta güçlük çektikleri bir çöküntüden ya da ilişkilerindeki doyumsuzluktan yakınmaktaydılar.
Kendilerine verdikleri değer çevrelerindeki insanların tepkilerinden kolayca etkilenebiliyordu…  Psikodinamik Psikiyatri ve  Normaldışı Davranışlar, Engin Geçtan Kurallara uygunluk anlamına gelen normal, çoğunluğun benimsediği davranış kalıplarına uyma biçiminde olabildiği gibi ölçümlere dayanan istatistik ortalamanın içinde yer almak biçiminde de olabilir.
Anormallik ise az görülen değerdir ve normalden istenmeyen olumsuz yönde uzaklaşmayı ifade eder.
Örneğin, “Ali’nin zekâsı normaldir” dediğimizde belirtmek istediğimiz Ali’nin zekâsının çoğunluğa göre ortalama durumda (100-110) olduğudur.
Zekâ seviyesi, ortalamanın üstünde olduğunda (130-150 gibi) anormal kabul edilmezken, normalin altında (40-50) olduğunda ise istenmeyen bir durum olduğu için anormal kabul edilir.
Aynı şekilde kısa ya da uzun boylu olmak anormallik değildir ama dev cüsselik ya da cücelik anormaldir.
Psikolojide hangi davranışların normal hangilerinin anormal olduğunun tanımını yapmak oldukça güçtür.
Alışılagelen, yer, zaman, durum ve kurala uygun olan davranış normal, olmayan anormal davranış olarak kabul edilir.
Toplum normlarından aşırı sapma olarak görülen adam öldürme, intihar, cinsel saldırı gibi normal dışı davranışlar ruhsal bozuklukların belirtisidir ancak her anormal davranış ruhsal bozuklukların belirtisi değildir.
Örneğin, zekâ geriliği durumlarında da anormal davranışlar gözlenir fakat bu davranışlar ruh hastalığının belirti ve bulgularına Metinde verilen bilgiler doğrultusunda kişinin özgüven kazanmak için sosyal medyada istemediği yönünü maskeleyip gösterişli, çekici ve ilginç tarafını göstermeye çalışması normal bir davranış mıdır?
DÜŞÜNELİM Görsel 2.34 109 uymaz.
Normal dışı davranışların bazısı olağan dışı nitelikler taşır bazıları ise yalnızca kişinin yaşamı süresince karşılaştığı güçlüklerle etkin bir biçimde baş edebilmesini engeller.
Toplumdan topluma ve aynı toplumda zamanla değişme özelliğine sahip olan normal ve anormal davranış kavramını belirleyen bazı kriterler söz konusudur.
Bunlar; 1.
Gerçekte hiçbir davranış tek başına ele alındığında anormal değildir.
Anormallik belli bir sosyal ortamın içinde anlam kazanır.
Kişi evinde oturup hayal dünyasına kapılabilir, kendi kendisine şarkı, şiir okuyabilir, takla atabilir.
Yalnız bu tür davranışları sınıf içinde, sinema salonunda, kalabalık yerlerde yapmaya kalktığında adı “deli”ye “kaçığa” çıkabilir.
Mesele bu davranışların yanlış yerde yapılmasıdır.
2.
Aynı kurallar değişik kültürlerdeki farklı davranışlar için de geçerlidir.
Bir kültür için normal, beklenen ve onaylanan davranış, diğer bir kültür için uygunsuz ve kabul edilemeyen davranış olabilir.
Değer yargıları çağdan çağa, toplumdan topluma büyük değişmeler gösterdiği için “anormal” olanın tanımını yapmak zordur.
Örneğin, eski Mısır’da bir evde hatırı sayılır biri ölünce evin bütün kadınlarının başlarına, yüzlerine çamur sürmeleri; sonra ölüyü evde bırakıp sokaklara dökülmeleri, eteklerini bellerine kadar kaldırarak ve dövüne dövüne sokak sokak gezmeleri normal kabul edilen bir davranış olarak kabul edilirken günümüzde anormal bir davranış olarak tanımlanır.
3.
Normal ve anormal ayırımında davranışın niceliği ve niteliği de önemlidir.
Bireyin herkes tarafından yapılan bir davranışı sürekli yapması (on dakikada bir el yıkamak gibi) ya da hiç yapmaması (hiç gülmemek ya da hiç uyumamak gibi) da anormalliktir.
Örneğin, sosyal medyada kendini gösterme, kendi varoluşunu ve kimliğini kanıtlama aracı olan selfie için psikiyatrist Nevzat Tarhan: “Bir kişi günde birkaç defa özel durumlarında fotoğrafını çekerse bu hastalık kabul edilmez.
Bu kişi her davranışını, her uygulamasını ya da her gittiği yeri kayıt altına alırsa bu durum benmerkezciliği teşvik eden bir hâle gelir.
Bu da kişilik zaafı hâline dönüşür” diyerek selfie çekmede ölçünün kaçırılmamasını, ölçü kaçırmanın kişilik zayıflığı olduğuna vurgu yapar.
“İnsanın görüşü, tutumu, değer yargıları, davranışları çok çeşitli nedenlerden ötürü değişir; bugün normal hareketlerde bulunan bir kimsenin, yarın anormal bir davranışta bulunmayacağı söylenemez” görüşünden hareket eden bazı psikologlar normal ile anormali, “bazen ve çoğunlukla” belirteçleriyle birbirinden ayırırlar.
Örneğin, normal insanın bazen diğer insanlarla ilişkileri ve iletişimi bozulurken, Anormal insanın çoğunlukla; • Davranış, tutum ve düşünceleri gerçek dışıdır.
• Davranışları çevresindeki insanların hoşgörü sınırını aşar.
• İnsanlarla ilişkileri ve iletişimi bozuktur.
• Kendisinden beklenen beceri ve başarıyı gösteremez.
Görsel 2.35 Normal ve anormal kavramları psikolojik açıdan davranışlarla ilgilidir.
110 2.11 RUH SAĞLIĞININ KORUNMASI  Hızlı değişen fiziki ve toplumsal çevre, koşullar ve değerlere uyma güçlüğü, her insanın hayatının herhangi bir döneminde, üstesinden gelemeyeceği ruhsal problemler yaşamasına neden olabilir.
Böyle dönemlerde bireyin ailesinden, çevresindeki arkadaş ve akrabalarından dostluk, yardımlaşma ve dayanışma şeklinde gördüğü sosyal destek, yaşanan çeşitli kaygı ve korkuları yok etmede katkı sağlayacağından ruhsal dengesini olumlu yönde etkiler.
Bu durum sorunların daha da büyüyüp, içinden çıkılmaz hale gelmeden yerinde ve zamanında çözülmesini sağlar.
Kişinin ruh sağlığının korunmasında en önemli çevre ailesidir.
Ailedeki bireylerin birbirlerine tutumu, kişilik özellikleri, ekonomik düzeyleri, sosyal ve kültürel alışkanlıkları, ailenin geçim koşulları, anne yoksunluğu, çocukların okul çağında iken çalışmak zorunda kalması gibi etkenler bireylerin ruh sağlığını etkiler.
Ailesi tarafından sevildiğini, sayıldığını, korunduğunu bilen birey kendisini güven içinde hissedeceği için zorlanma ve uyum güçlüğü yaşamaz.
Dolayısıyla ruh sağlığı yerinde olur.
2.11.1 Ruh Sağlığını Korumada Dengelenme, Empati, Hobi ve İletişimin Önemi Ruh sağlığını korumak içsel ve toplumsal barış açısından önemlidir.
Bu amaçla kişiler, hayatta karşılaşabilecekleri zor durumlar ve başarısızlıklar karşısında zorluklarla baş edebilme yollarını bilmeli ve bunları yapma gücünü kendilerinde görmelidirler.
Dengelenme: Ruhsal bozuklukların temelinde biyolojik yapı ve işleyişteki sorunların olduğunu kabul edenler, canlı varlıkların yaşayabilmesi için organizmada; beden ısısı, oksijen, su ve kandaki şeker oranı gibi öğelerin belli sınırlar içinde tutulması gerektiğini ileri sürerler.
Bunların oranının değişmesi yani biyolojik dengenin bozulması strese, hastalıklara hatta ölüme neden olabilir.
Dengelenme (homeostasiz) ; akciğer, beyin, kalp gibi organların fonksiyonlarının koordinasyonu ile organizmanın fizyolojik dengesinin sürdürülmesidir.
Bu sistem sayesinde, dış şartlar değişse bile organizmadaki denge durumu bozulmaz.
Hava ısısı ne kadar değişirse değişsin, vücut ısısı sabit kalır.
Kanda şeker oranı arttığında karaciğerde depolanır, ihtiyaç duyulduğunda kana tekrar pompalanır.
Vücuttaki fazla tuz terleme yoluyla dışarı atılır.
Eğer organizma bu dengeyi kendi kendine sağlayamazsa eksikliği gidermek için harekete geçer.
Su dengesi bozulan organizma, su aramaya yönelir.
Besin dengesi bozulmuşsa besin aramaya yönelir.
Böylece dengelenme, gerektiğinde dürtüleri de harekete geçirerek kararlı bir iç çevre yaratır ve canlılığın devamını sağlar.
Engellenme ve çatışmalar da ruh sağlığı dengesini bozabilir.
Ruhsal dengenin bozulması insanda bir gerginlik ve stres yaratır.
Stresi yaratan istek ya da ihtiyaç doyuruluncaya kadar gerginlik devam eder.
Bu durumda kullanılan savunma mekanizmaları gerginliği hafifleterek ruh sağlığı dengesinin korunmasını sağlar.
Empati: Ruh sağlığını korumak için uyulması gereken ilkelerden biri çevredeki farklı görüşlere karşı anlayış ve hoşgörü ile yaklaşıp iş birliği yapabilmektir.
Bir insanın kendisini karşısındaki insanın yerine koyarak onun duygularını ve düşüncelerini doğru anlamasına empati adı verilir.
Karşılıklı empati kurabilen bireylerin çevreye uyumu kolay olacağından, birbirlerini de iyi anlayacaklarından stresleri az olacaktır.
Kendini ifade 111 etme, sosyalleşme, sosyal duyarlılık ve topluma uyum empati ile artar.
Kaygı, depresyon ve saldırganlık ise azalır.
Bazı davranış bozukluklarında empati yeteneği bulunmamaktadır.
Örneğin, narsist kişilik bozukluğunda empati ortadan kalkmıştır.
Kişi için sadece “mükemmel ben” ve onun ihtiyaçları vardır.
Hobiler: İnsanlar, sağlıklı ve kaliteli yaşayabilmek için ruhen dinlenmenin önemli olduğunu bilerek kendisine zaman ayırmalı, günün bir kısmını ilgisini çeken zevk alabildiği, eğlendiği uğraş ve hobilerle geçirmelidir.
Kendi gelişimine yararlı uğraşlar edinen kişi günlük kaygılardan uzaklaşır, zihinsel ve bedensel rahatlama sağlar ve böylece kendi ile barışık bir hayat sürer.
Maket yapma, örgü örme, bulmaca çözme, takı tasarım, ahşap boyama, spor, tiyatro, resim, müzik, edebiyat, satranç gibi çeşitli hobilerin bireylerin duygularını ve kaygılarını kontrol etmede ve verilen herhangi bir göreve odaklanmada etkisi yapılan araştırmalarla ortaya konmuştur.
Ayrıca hobiler planlama, karar verme, problem çözme gibi bilişsel becerilerin gelişimine de katkı sağlar.
Günlük hayatta bazen belli sebeplere bağlı yaşanan kaygılar ve sıkıntıların nedeni iletişimsizlikten de kaynaklanır.
“Neden başarısız olduk”?
ya da “Neden mutsuzuz”?
“Neden istediğimiz olmuyor”?
gibi düşüncelerin yanıtı iletişimde olabilir.
İletişim: Bireylerin toplumun diğer üyeleriyle ilişkilerini düzenlemede, iş ortamındaki başarısını aile ve sosyal ortamdaki mutluluğunu ya da mutsuzluğunu belirlemede önemli bir etkiye sahip olan iletişim, paylaşım ve etkileşim edimlerini içermektedir.
İnsanın biyolojik bir varlıktan sosyal bir varlığa dönüşmesini sağlayan en önemli unsurdur.
İnsanlarla anlaşmak, bireyin kendini ifade edip, karşısındaki insanı anlamasını sağlamak, önemsediğini ve önemsenmek istediğini göstermek, etkili iletişim becerisi ile sağlanır.
İletişimin ilk şartı olan bireyin kendisini ifade edebilmesi, kendini tanımakla mümkündür.
Bu nedenle ruh sağlığının temel yaklaşımı “kendini bil” ilkesine dayanır.
İnsan kendisini tanımadan başkalarını tanıyamaz.
Başkalarını tanımadan da onlara ilgi duymaz ve ilişki kuramaz.
Başkalarına ilgi duymayan, ilişki kuramayan insan, kaygının ve öfkenin kaynağı olan sürtüşme ve çatışmalar içinde bocalar durur.
Bu nedenle sağlıklı bir iletişim için insan içindeki ‘benliği’ tanımaya, çalışmalıdır.
Böylece gereksiz kaygılarından kurtulur.
İstemediği, beğenmediği davranışlarını kolayca denetim altına alabilir.
Görsel 2.36 Kişinin keyif aldığı, eğlendiği bir şeyler yapabilmesi onu günlük kaygılardan uzaklaştırır.
112 Ayrıca ruh sağlığının korunması kişinin yaşadığı çevrede sevgi, saygı, güven ve özveriye dayanan ilişkiler kurmasına da bağlıdır.
İnsanlar arası ilişki kurup sürdürmenin, iletişim ve etkileşimin temel koşulu, konuşmasını ve dinlemesini bilmektir.
Bir sözcüğe konuşanın verdiği anlamla dinleyenin verdiği anlam farklı olduğunda insanlar arasındaki ilişkilerde kaygı, kızgınlık ve kuşkudan kaynaklanan sürtüşme ve çatışmalar artmaktadır.
Hegel “Beni hayatta bir kişi anladı o da yanlış anladı” derken iletişimde önemli olanın anlamak ve anlaşılmak olduğunu vurgular.
Görsel 2.37 Sağlıklı iletişimin temel unsurlarını yerine getirmek bizi mutluluğa götürür.
Toplumsallığın en önemli ihtiyaçlarından biri olan iletişimin doğru kurulamaması ailede, sosyal hayatta çeşitli sorunların ortaya çıkmasına sebep olur.
Günümüz modern düyasında aynı mahallede, sokakta, apartmanda oturan ailelerin iletişiminin sadece hal hatır sormaktan, selamlaşmaktan ve dedikodudan öteye geçmediği görülmektedir.
Böyle bir iletişim şekli sağlıklı bir iletişim şekli değildir.
İyi bir iletişim ancak birbirlerinin sorunlarını dinlemekle, biribirlerini anlamakla, sorunları çözmede birbirlerine yardımcı olmakla mümkündür.
Batıda “insan insanın kurdudur” şeklinde özetlenen bencil bir hayat anlayışının karşısında bizim kültürel kodlarımızda yer alan “insan insanın yurdudur” şeklindeki paylaşımcı ve dayanışmacı anlayış, birinin iyiliğinin diğerinin de iyiliğine yarayacağını vurgular.
Bu anlayışın geçerli olmadığı yani gerçek bir iletişimin söz konusu olmadığı yerlerde insanlar kalabalıklarda yalnızlığa gömülürler.
Sorunların içinde kayıp olur giderler.
Örneğin, çekingen kişilik bozukluğunda iletişim miktarı azalmış, şizofrenide ise büyük ölçüde ortadan kalkmıştır.
Bağımlı kişilik bozukluğunda iletişim sürekli başkalarına dayanma, onlarsız yapamama şekline dönüşmüştür.
113 2.12 NORMAL DIŞI DAVRANIŞ TÜRLERİ 2.12.1 Duygu Durum Bozuklukları  Ana özelliği duygulardaki aşırılıktır.
Kişi ya çökkün (depresif) ya da taşkın (mani) şekilde davranır.
Bazen bu iki durum birbirini de takip edebilir.
O zaman bu duruma iki uçlu bozukluk denir.
Çökkünlük (depresyon): En yaygın duygu durum bozukluğu çökkünlüktür.
Bu hastalar karamsardır, isteksiz, üzgün, umutsuz ve mutsuzdur.
Eskiden ilgilerini çeken etkinliklerden (hobiler, aile etkinlikleri, eğlence) artık zevk almazlar.
Çökkünlük bilişsel süreçleri de etkiler.
Hastalar dikkatlerini bir konuya odaklayamazlar.
Bu nedenle öğrenemezler, bellek bozuklukları vardır.
Kendilerini değersiz ve yetersiz görürler, aşırı ya da uygun olmayan suçluluk duyguları içindedirler.
Çökkünlüğün bedensel etkileri de vardır.
Hastaların kilosu değişir (kimininki artar, kimininki azalır), uykuları bozulur, enerjileri azalır, kendilerini yorgun hatta bitkin hissederler.
Görsel 2.38 Depresif dönemde hasta değersizlik, suçluluk ve umutsuzluk duyguları içindedir.
İletişimin insanların hayatı algılayışlarını nasıl etkilediğine dair yetmişli yılların sonunda bir kütüphanede yapılmış araştırmayı okuyunuz.
Aşağıdaki soruyu cevaplayınız.
Kütüphane görevlilerinden kitap alan kişilere mümkün olduğu kadar az ilgi göstermeleri, tepkisiz olmaları, gülümsememeleri, onlarla göz temasından kaçınmaları, selamlaşmamaları ve hiçbir şekilde onlara dokunmamaları istenmiştir.
Bu an gerçekleşirken de kütüphaneden çıkan insanların, kamerayla görüntüleri alınmıştır.
Kitap alan kişilere çıkışta kütüphane hakkındaki izlenimleri sorulmuştur.
Hepsi hizmetin çok kötü olduğunu belirtmiştir.
Bu insanlar kötü ışıklandırma, istedikleri kitabı bulamama ve zor bir kodlama sistemi yüzünden olumsuz izlenimlerini aktarırken çok az sayıda insan kütüphane görevlisinden bahsetmiştir.
Deneyin ikinci bölümünde ise görevlilerden kitap alan kişilerin gözlerine bakmaları, kartta yazılı olan isimleriyle hitap etmeleri, kartı verirken kitapların üstünden tesadüfmüş gibi ellerine dokunmaları istenmiş, bu anlar yine kamerayla kayıt altına alınmış, kütüphaneden çıkarken izlenimleri sorulmuştur.
Bu kez tepkiler çok farklı olmuştur.
Hemen hepsi kütüphane hizmetinden memnun kalmıştır.
Diğerinde olduğu gibi burada da çok az kişi kütüphane görevlilerinin olumlu tavırlarından söz etmiştir.
Söz konusu araştırmada gerçekte değişen nedir?
İletişimde yüz ifadesinin, göz temasının, önemli işlevleri var mıdır?
5.
UYGULAMA 114 Taşkınlık (mani): Bu hastalar, taşkınlık olarak nitelendirilen boyutlarda duygulanım ve etkinlik içindedir.
Etkinlikleri (çalışma, konuşma, dans etme, şarkı söyleme vb.)
normal insan gücünün üstünde bir enerjiyle gerçekleştirirler.
Kendilerini çok değerli görürler, sınırsız umut ve planları vardır ancak bunları genellikle gerçekleştiremezler.
Dikkatleri kolayca dağılır.
Kendilerine güvenleri arttıkça, başkalarına karşı saldırgan olabilirler, can ve mala yönelik tehlikeli davranışlarda bulunabilir, yemeden içmeden kesilebilirler.
Taşkınlık belirtileri hasta tükenene kadar devam eder.
İki uçlu bozukluk (Bipolar bozukluk – Manik Depresif Psikoz): İki uçlu bozukluk iki ayrı hastalık dönemleriyle karakterize olan bir ruhsal bozukluktur.
Bu hastalık dönemlerinden bir tanesinde taşkınlık (mani), diğerinde ise çökkünlük (depresyon) bulunmaktadır.
Birbirine zıt gibi görünen bu iki hastalık dönemi yatışma ve alevlenmelerle seyreder.
Genellikle çökkünlüğün süresi taşkınlıktan daha uzundur.
Bazen iki dönem arasında hastanın aylar boyu iyileştiği, normal davrandığı gözlenebilir.
Manik–depresif psikozların genetik bir temele dayandığı düşünülmektedir.
Doğru tanınıp, uygun bir şekilde tedavi edildiğinde hastanın yaşam kalitesini artırmak mümkündür.
2.12.2 Psikosomatik Bozukluklar Bedensel bozuklukları taklit eden psikolojik kökenli bozukluklardır.
Kaygının neden olduğu bedensel (somotoform) bozukluklar herhangi bir neden olmadan kendini gösterir.
Bu hastalıkların oluşumunda duygusal belirleyicilerin önemi büyüktür.
Duyguların boşalımını sağlayan yollar kapanmış olduğundan gerilim organlara yansır.
Türleri şunlardır: Konversiyon reaksiyonu (Konversiyon histerisi): Dönüşme (konversiyon), anksiyete yaratabilecek bilinçdışı isteklerin bilinç düzeyine ulaşmasını engelleyebilmek ya da zorlanma yaratan çevresel durumlardan kaçabilmek amacına yönelik ve gerçek bir organik nedeni olmayan bedensel hastalık belirtileri biçiminde ortaya çıkan, nevrotik düzeyde bir savunma mekanizmasıdır.
Bu savunma mekanizmasının oluşturduğu nevrotik belirtilere de histeri nevrozu denir.
Örneğin, çalışma yaşamında güçlüklerle karşılaşan bir memur, sağ elinde “yazıcı krampı” denilen bir histeri belirtisi geliştirerek içinde bulunduğu can sıkıcı durumdan kaçmayı sağlayabilir ama aynı kişi bilgisayar oyununda klavyeyi kullanırken güçlük çekmez.
Görsel 2.39 Duygu durum bozukluklarında manik ve depresif dönemler birbirini izler.
115 Somatizasyon bozukluğu: Fiziksel bir temeli olmamasına rağmen süreğen, çoklu bedensel yakınmalar söz konusudur.
Baş, sırt, eklem ağrıları, mide-bağırsak sistemi ve sinir sistemi ile ilgili şikâyetleri ve cinsel sorunlar bir arada yer alır.
Bedensel yakınmaları için sıklıkla doktora gitmelerine karşın depresyon ya da anksiyete eşlik etmediği sürece genellikle psikiyatrik başvuruda bulunmazlar.
Özellikle duyguların açık olarak belli edilmediği kültürlerde daha sık görülmektedir.
İş ve okulla ilişkin problemler ile evlilik ve kişiler arası ilişkilerle ilgili sorunlarda sıklıkla bu rahatsızlıkla birlikte bildirilir.
Hasta numara yapıyor izlenimi uyandırsa da hastalık belirtileri bilinçdışı mekanizmalardan dolayı ortaya çıktığı için hasta numara yapmıyordur.
Hipokondri (Hastalık hastalığı): Organik temeli olmayan abartılmış fiziki yakınmalarla ortaya çıkar.
Halk arasında “‘hastalık hastalığı” olarak bilinen bu bozuklukta, hasta tüm vaktini hastalıklardan korunmak ya da gerçek olmayan hastalıklarına çare arayarak geçirir.
Hipokondrik kişiler üzerinde yapılan psikanalitik incelemeler, bu kişilerin ana-babalarının hastalık olasılığına karşı türlü önlemler alan ya da hastalık belirtileri karşısında anksiyeteye kapılan, aşırı koruyucu ve kaygılı kişiler olduklarını göstermiştir.
Dismorfik bozukluk (Beden biçimine takıntılı bozukluk): Kişinin görünüşü konusunda yüksek kaygı duymasıdır ancak görünüşle ilgili kusur tümüyle hayalidir ya da küçük bir kusur orantısız olarak büyütülmektedir.
Sürekli aynada kusurlu bölgesini inceleme, kusurunun önemli olmadığına dair onay beklentileri, vücudunun yansımasını gösteren yüzeylere bakmaktan, toplumsal faaliyetlerden kaçınma ve hayali kusuru aşırı makyaj, giyim tarzını değiştirme gibi çabalarla saklama girişimleri vardır.
2.12.3 Kaygı (Anksiyete) Kaynaklı Bozukluklar Anksiyete; nedeni bilinmeyen tedirginlik, endişe, sıkıntı, bunaltı ve korku hâlidir.
Korkunun nesnesi bellidir ama kaygıda hissedilen korku, durumla orantısız ve uygunsuzdur.
Kişinin sosyal yaşamı sırasında karşılaştığı farklı durumlarda ortaya çıkabilir.
Türleri: Yaygın kaygı bozukluğu: Yaygın anksiyeteli insanlar geleceklerine, yaşamakta oldukları ana, parasal durumlarına, yakınlarının başlarına gelebilecek olası felaketlere ve yaşamın diğer yönlerine ilişkin sürekli kaygılar yaşarlar.
Birey tarafından “kötü bir şey olacakmış hissi”, “rahatsız edici bir endişe hâli” olarak ifade edilir.
Dikkati toplayamama, aşırı terleme, karar verme güçlüğü, umutsuzluk, aşırı duyarlık, uyku bozuklukları ve sürekli kas gerilimi yaygın kaygı bozukluğunun belirtileridir.
Görsel 2.40 Hipokondriak hastalar yakınmalarının kendilerini nasıl etkilediği ve başarısız çare arayışları üzerinde dururlar.
116 Panik atak: Çok kötü bir şeyin olacağı beklentisi ile aniden ortaya çıkan şiddetli tedirginlik, korku ve çaresizliğe paralel olarak kalp çarpıntısı, nefes darlığı, titreme, kendini kaybetme gibi fiziksel belirtileri olan kaygı hâlidir.
Hasta normal bir olayı tehlike olarak algıladığından günlük yaşamında önemli kısıtlamalar yapar.
Örneğin, asansörde kapalı kalmaktan korktuğu için sekizinci kattaki daireye yürüyerek çıkar.
Fobi: Belirli nesne ve olay için duyulan, mantıksal olmayan aşırı korkudur.
Örneğin: Sosyal fobi, sosyal ortamlarda duyulan korku, kişinin küçük duruma düşeceği ya da utanç duyacağı biçimde davranacağından korkmasıdır.
Agorafobi, açık alanlardan korkmadır.
Klastrofobi, kapalı yerlerde kalmaktan korkmadır.
Obsesyon (Takıntılı düşünce): Kişinin saçma olduğunu bildiği halde aklından atamadığı yersiz ve gereksiz düşüncelerdir.
Saplantılı kişi saplantısının farkındadır ve onunla mücadele eder.
Örneğin, 40 yaşındaki erkek hasta evde ailesi birlikte otururken “kontrolümü kaybeder de elimden bir kaza çıkar, eşime, çocuğuma zarar verir miyim” şeklinde düşünceleri nedeniyle aile üyelerinin bulunduğu ortamda eline makas bıçak gibi kesici/ delici aletler alamaz.
Bu düşünceler gerçekte hiçbir zaman eyleme dönüşmese de hastanın bu düşünceleri hatırlatan durumlardan sürekli kaçmasına yol açar.
Kompülsiyon (Takıntılı davranış): Kişinin kendini yapmaktan alıkoyamadığı yineleyici davranışlardır.
Bu eylemler, zihinsel ya da davranışsal olabilir.
Bir annenin sabahları çocuğunu okula gönderirken üç kez “yolun açık olsun” demezse çocuğunun başına kötü bir şey geleceğinden endişe duyması yada başka birinin kaldırımda yürürken çizgilerin üstüne basmamaya çalışması bu duruma örnek gösterilebilir.
Birbirini takip eden obsesyon ve kompulsiyonlar obsesif kompulsif bozukluk (okb) olarak adlandırılır.
Örneğin, elinin veya vücudunun mikrop, kan vs ile kirlendiği düşüncesinin el veya vücudunu saatlerce yıkama eylemine ya da ocağın altını kapattım mı, kapıyı kilitledim mi?
şeklindeki şüphe obsesyonlarının ocağı veya kapıyı defalarca kontrol etme eylemine yol açması gibi Yukarda örneklerini verdiğimiz belirtiler, kişinin mesleki ve ailevi yaşantısını etkilemeye başlamışsa; kişiler arası ilişkilerinde zorluklar oluşturuyorsa; gün içinde çok sık karşısına çıkıyorsa; bu duygulanımını kontrol edemiyor ve başa çıkamıyorsa ve en az altı aydır bu durumu yaşıyorsa anksiyete bozukluğu olma olasılığı yüksektir.
Görsel 2.41 Saatlerce el yıkama takıntılı bir davranıştır.
117 2.12.4 Kişilik Bozuklukları Kişilik bozuklukları; kişinin kendi kültürüne göre, beklenenden önemli ölçüde sapmalar gösteren, süreklilik arz eden bir iç yaşantılar ve davranışlar örüntüsüdür.
Ergenlik ya da genç erişkinlik yıllarında başlar, zamanla kalıcı olur ve sıkıntıya ya da işlevsellikte bozulmaya yol açar.
Bu bozukluklar, kişinin kendisi, başkaları ve olaylar hakkındaki algı ve düşüncelerinde kendini gösterir.
Kişilik özelliklerinin esneklikten yoksun ve uyum bozucu olması, diğer insanlarla ilişkilerde ve güdülerini kontrol etmede yaşanan zorluklar, stresle başa çıkma ve problem çözme davranışlarının uyumsuz ve uygunsuz olması gibi durumlar kişilik bozukluğu olarak değerlendirilir.
Çeşitli türleri vardır.
Bunlardan bazıları şunlardır: Narsist Kişilik Bozukluğu: Kendini aşırı beğenme, kendine hayranlık durumuna dayanır.
Narsist bireyler sürekli dikkat çekmeye çalışır, başkalarının kendisine hayran olmasını ister.
Başkalarını kendi çıkarları için kullanma, onların ihtiyaçlarına aldırış etmeme eğilimi vardır.
Bağımlı Kişilik Bozukluğu: Büyük ölçüde başkalarına bağımlı olma, bağımsız olarak seçim yapamama, karar verememe, terk edilme korkusu, yalnız kalmaya dayanamama bağımlı kişilik özelliklerindendir.
Günlük kararlarını bile başkalarının tavsiyesi ve desteği olmadan veremez.
Başkalarının görüşlerine içinden katılmadığı durumlarda bile kendi görüşünü açıklamaz ve onların düşüncelerine katılır.
Çekingen Kişilik Bozukluğu: Diğerleri tarafından reddedilme eleştirilme, beğenilmeme, dışlanma, sevilmeme korkusuyla başkalarıyla ilişkiye geçmekten çekinmedir.
Sosyal temasın artmasına neden olacağı düşüncesiyle, işlerinde terfi ettiklerinde tedirginlik yaşar hatta verilen yeni görevi reddedebilirler.
İnsanlara ancak kendilerinden hoşlanıldığı belli edildiğinde yaklaşabilirler.
Anti Sosyal Kişilik Bozukluğu: Toplumun “psikopat” olarak nitelendirdiği kişilerdir.
Yasalara aykırı davranışta ısrar, güvenliği umursamama, dürüst olmayan tutumlar, yalan söyleme, verdiği zararları umursamama, sinirlilik ve saldırganlık gibi davranışlar gösterirler.
Unuttuğunu ileri sürerek sorumluluklarını yerine getirmez.
Kendisinden çok şey beklendiği gerekçesiyle çevresini haksız yere suçlar.
Paranoid Kişilik Bozukluğu: Temel belirtisi insanlardan şüphe etmektir.
Kişi sürekli diğerlerinden kötülük göreceği ya da diğerleri tarafından kullanılacağını düşünür.
Çevrelerindeki olaylardan kendilerince mesajlar çıkarırlar.
Paranoid kişinin insanlarla ilişkilerinde süreklilik yoktur.
Yalnızca yaşanılan an algılanır.
Dünyanın güvenilmez ve ne yapacağı belli olmayan yabancılarla dolu olduğuna inancından kaynaklanan sürekli bir anksiyete yaşar.
Dış dünyanın kendisini karşısına almış olduğu inancı, kişiliğinin derinlerinde, kendisini aşağı, zayıf ve etkisiz bir varlık olarak algılamasından kaynaklanır.
118  Şizoid Kişilik Bozukluğu: Yetişkinliğin ilk dönemlerinde başlayarak oluşan ve insanlara ilgisizlik ve duygusal yaşantılarda duyarsızlaşma ile belirlenen bir kişilik bozukluğudur.
Genellikle tek başına olmayı tercih eden şizoid kişi, insanlarla birlikte olma isteği duymaz.
Görünürde dünyadan kopuk, kendiyle yetinen, ahlâk kurallarına önem veren biri izlenimini verdiği hâlde, iç dünyasında aşırı duyarlı, duygusal beklentileri yoğun, çok dikkatli, yaratıcı, çoğu kez dürüst olmayabilen kişilerdir.
Bu nedenle şizoid kişiler kim olduklarını hiçbir zaman tam algılayamadıklarından birbirleriyle son derece çelişkili duygular, istekler, düşünceler ve dürtüler arasında sürekli bocalarlar.
2.13 PSİKOLOJİK DESTEK TÜRLERİ Bir gün genç kız babasına ağlayarak gelir ve hayatının berbat olduğunu ve zorlukların nasıl üstesinden geleceğini bilemediğini söyler.
Gün boyunca karşılaştığı zorlukların onu çok yorduğunu, bir problemi çözer çözmez bir yenisinin karşısına çıktığını söyler.
Kızını sevgiyle ve dikkatle dinleyen baba, aşçı olduğu için kendi yöntemleriyle kızına yardımcı olmaya çalışır ve onu mutfağa götürür.
Aşçı baba üç tane tencerenin içine su koyar ve birinci tencereye patates, ikinciye yumurta, üçüncü tencereye de kahve çekirdeği koyarak suyun kaynamasını bekler.
Genç kız babasının ne yaptığını anlamaz ama sabırla beklemeye devam eder.
20 dakika sonra ocağın altını söndüren baba kızına sorar: “Ne görüyorsun?” Kız cevap verir: “Patates, yumurta ve kahve” Babası: “Daha yakından bak” der ve açıklamaya başlar: “Patates, yumurta ve kahve çekirdeği, hepsi aynı derecede bir zorlukla karşılaştı ama hepsinin bu zorluk karşısındaki tepkisi farklı oldu.
Patates suya girdiğinde oldukça güçlüydü ama yaşadığı zorluk karşısında yumuşak ve zayıf oldu.
Yumurta suya girdiğinde kırılgandı ve korumasızdı ancak yaşadığı zorluk karşısında sertleşti, katılaştı.
Kahve çekirdeği ise diğer ikisinden bambaşka bir tepki gösterdi.
Kaynayan suya maruz kalınca kendileri değiştiği gibi suyun rengini ve tadını da değiştirerek ortaya yepyeni bir şey çıkardı.
“Peki sen hangisisin?” diye sordu kızına.
“Bir sıkıntı kapını çaldığında nasıl tepki vereceksin?” Patates gibi yumuşayıp ezilecek misin?
Yumurta gibi kalbini mi katılaştıracaksın?
Yoksa kahve çekirdekleri gibi, başına gelen her olayın duygularını olgunlaştırmasına ve hayatına ayrı bir tat katmasına izin mi vereceksin?
15.04.2004 tarihli Genel Ağ haberinden alınmıştır.
Yukardaki hikâyede baba çocuğunun kendisi ve dünya hakkındaki olumsuz duygu ve düşüncelerini daha gerçekçi, akılcı mantıklı bakış açıları geliştirecek şekilde yeniden yapılandırmasını isterken hangi psikolojik destek sürecinden yararlanmıştır?
Metindeki gibi bir psikolojik destek başarılı olacağına inanıyor musunuz?
DÜŞÜNELİM 119 Ruhsal hastalıkların tedavisinde genelde iki yöntem kullanılır.
Bunlardan birisi tıbbi tedavi (ilaçla, ameliyatla, elektrik şokuyla) diğeri ise psikolojik tedavidir.
Psikolojik tedavi türleri şunlardır: 1.
Psikoanaliz: Bu tedavi psikoanalitik kurama dayanır.
Bu kurama göre hastalığın nedeni, çocukluktaki bastırılmış dürtü ve saldırganlık duygularıdır.
Tedavisinin ilk aşamasında serbest çağrışım ve rüya analizi kullanılarak hastanın bilinçaltındaki düşüncelerinin bilince getirilmesini sağlanır.
Böylece hastada farkındalık geliştirilir.
Yani hasta sorunlarıyla yüzleştirilir.
Bu aşamada, hasta travmaya sebep olan duygu ve düşüncelerini gözden geçirir, bunlarda gerekli değişiklikleri yapar, çatışmalarını daha yapıcı olarak çözer.
2.
Davranışçı tedaviler: Davranışçı öğrenme kuramına dayanan tedavilerdir.
Anormal davranışlar gösterenler ya günlük yaşam sorunlarıyla baş etmek için gereken becerileri öğrenememiştir ya da pekiştirme nedeniyle kalıcı hâle gelmiş yanlış beceriler edinmiştir.
Çözüm, öğrenme ile kazanılan anormal davranışlar yine öğrenme ile değiştirilmeye çalışılır.
Tedavi uygulamasında hastanın davranışı için ödül ve cezalara yoğunlaşılır ve onun davranışını pekiştiren çevresel uyaranlar saptanır.
Bazı uygulama örnekleri şunlardır: a) Sistematik duyarsızlaştırma: Özellikle korku ve fobilerin tedavisinde etkilidir.
Bu yöntemde hasta korku yaratan durumlardan kademeli olarak gevşemeyi öğrenir.
Örneğin, kedilerden korkan bir çocuğa, bu korkusunu yenmesi için önce kedi resimleri, daha sonra oyuncak kediler gösterilmiştir.
Ardından, çocuğun canlı bir kediyi önce uzaktan, daha sonra yakınlaşarak izlemesi sağlanmıştır.
Son aşamada ise çocuk kediye dokunarak onu sevmiştir.
Böylece kedi korkusu davranışı ortadan kaldırılmıştır.
Görsel 2.42 İstenmeyen uyarıcı yavaş yavaş bireye yaklaştırılarak korku duygusu ortadan kaldırılmaya çalışılır.
120 b) Seçici pekiştirme: İstendik davranışların oluşturulmasında kullanılır.
Edimsel koşullanmaya dayanır.
Bu tedavi, yerleştirilmek istenen davranışlarda olumlu pekiştirme, istenmeyen davranışların kaldırılmasında ise söndürme uygulanmasını içerir.
Örneğin, ders ortamında dikkatli olma veya sosyal ilişki kurma durumlarında uygulanabilir.
c) Model alma: Hasta sorunları uyumsal davranışlar yaparak çözen birisini gözler.
Böylece uyumsal sorunlarla başa çıkma davranışlarını öğrenir.
Model alma ile tedavide, görsel-işitsel sanal ortam için hazırlanmış kurgular da kullanılabilir.
3.
Bilişsel tedaviler: Bireylerin günlük yaşamlarında üstesinden gelemedikleri güçlükler ve yaşam problemleriyle karşılaştıklarında onlara yardım etmek için öğrenme kuramlarını uygulayan, problem odaklı, “burada ve şimdi” ile ilgilenen, davranışçı psikolojik danışma kuramından temel alınarak geliştirilmiş bir tedavi şeklidir.
Bu tedavide hastanın bilinçli zihinsel süreçleri ile ilgilenilir.
Asıl olanın olaylar ya da durumlar değil, bireyin o olay ya da durumları nasıl değerlendirdiği kabul edildiğinden, hastanın hatalı düşünce, inanç ve duyguları üzerinde durulur.
Benlik şeması (kendine ilişkin düşünme biçimi) oluşturularak hastanın bunları yeniden düşünmesi, değerlendirmesi ve yorumlaması sağlanır.
Örneğin, çökkün bireyler kötümserdir, kendilerini aşırı eleştirirler.
Başarısızlıklarını büyütür, başarılarını ise önemsemezler.
Terapist hastanın sorunlu tarafıyla ilgili farkındalık sağlayarak sorunu çözmesine yardımcı olur.
Bilişsel terapi problemli duygu ve davranışlara yol açan bozuk düşünce kalıplarını saptamak ve düzeltmek amacındadır.
Verilen örnek hikâyede olduğu gibi bu terapi türünde eğer kişi depresyonda ise olayları pozitif bir açıdan görmesi için günlük yaşamda edindiği deneyimlerden de yararlanılarak bireyin ikna edilmesine çalışılır.
4.
Hümanistik tedaviler: Bu yaklaşıma göre kişinin potansiyellerini gerçekleştirmesi engellendiğinde ve farklı yönlere çekildiğinde psikolojik bozukluklar ortaya çıkar.
Bireyin büyüme, gelişme ve kendini gerçekleştirme yönünde doğal bir eğilimi olduğu varsayımına dayanarak özellik ve yeteneklerinin farkına varması amaçlanır.
Terapist hastayı yönlendirmeden danışmanlık yapar.
Bu tedavinin temel dayanağı bireyin kendisi ve davranışının sorumluluğunu almasıdır.
Bu nedenle tedavide bireyin kendi davranışları üzerindeki kontrol ve sorumlulukları vurgulanarak her neyi seçecekse buna kendisinin karar vermesi sağlanır.
121 I.
Aşağıdaki ifadelerin doğruluk değerlerini tablodaki yerlerine işaretleyiniz.
6.
UYGULAMA 1.Ruhsal kökenli bedensel hastalıklara psikosomatik hastalıklar denir.
3.
Duygu durum bozukluklarının ana özelliği duygulardaki (neşe ve keder) aşırılıktır.
5.
Ruh sağlığı insanın duygu, düşünce ve davranışlarının bir bütünlük içinde bulunduğu, kendisi ve diğer insanlarla uyum ve denge içinde olduğu iyilik hâlidir.
7.
Hümanistik tedavi yaklaşımı çevresel şartları değiştirip kontrol altında tutarak sağlıksız davranışları sağlıklı olanla değiştirmeyi amaçlar.
8.
Bir hastanın evde ailesi ile birlikte otururken “kontrolümü kaybeder de elimden bir kaza çıkar, eşime, çocuğuma zarar verir miyim?” şeklinde düşünceleri nedeniyle aile üyelerinin bulunduğu ortamda eline makas bıçak gibi kesici aletler almaması obsesif kompulsif bozukluğa girer.
2.
Kişinin saçma olduğunu bildiği halde aklından atamadığı yersiz ve gereksiz düşüncelere fobi denir.
4.
Komşunun köpeğinin kasıtlı olarak kendisini rahatsız etmek için havladığını düşünen bir kişide paranoid kişilik bozukluğu söz konusudur.
6.
Savaştan kaçınmanın bilinçaltı korkusuyla bacakları tutmayan bir askerin bu sayede onuru zedelenmeden savaşın tehlikelerinden korunması narsist kişilik bozukluğu olarak adlandırılır.
D Y  NELER ÖĞRENDİK?
1) Kişilik, kişilik gelişimi ve onu şekillendiren etkenleri öğrendik.
Kişilik, bireyi başkalarından ayıran ve toplumsal ilişkiler içinde gözlemlenebilen ruhsal, bedensel özellikler bütünüdür.
Kişiliğin bir yanı bireysel, diğer yanı toplumsaldır.
Bireysel olan yanı doğuştan getirildiği ve değişmediği için mizaç olarak adlandırılır.
Toplumsal olan yönü ise karakter olarak adlandırılır ve kişiliğin ahlaki yanını temsil eder.
Kalıtımla getirilen özellikler, çevre etkileriyle şekillenerek kişilik kazanılmış olur.
Kişiliği kalıtım ve çevreden başka; aile özellikleri, bireyin zihinsel işlevleri ile öğrenme ilkeleri (bazı davranışların pekiştirilmesinin tutum, önyargı ve alışkanlıkların oluşmasında rol oynaması gibi) de etkilemektedir.
Kişiliğin öznel yanı yani insanın kendini tanıma ve değerlendirme şekli benliği oluşturur.
2) Kişilik kuramlarını, kişiliğin ölçülebilir bir nitelik olduğunu ve bireysel farklılıkları öğrendik.
Kişilik kuramları kişilerin birbirinden farklı olan duygu, düşünce ve inanç gibi karmaşık özelliklerinin incelenmesi için oluşturulmuş kuramlardır.
Kişilik kuramları karmaşık davranışların kısa ve açık ifadesini sağlamaları açısından önemlidir.
Freud’un temsil ettiği psikanalitik kuram, kişiliği üç ana sistemden ve bu sistemlerin ( id, ego, süper ego) birbiriyle etkileşimi sonucu oluştuğunu savunurken, Erikson’un temsil ettiği psikososyal kuram ise kişiliğin oluşmasında biyolojik etmenlerin yanı sıra toplumsal etmenlerin de belirleyici olduğunu vurgular.
Bu kurama göre kişi yaşamı boyunca sekiz gelişim döneminden geçmektedir.
Bu dönemlerde kişi başa çıkması gereken karmaşalarla yüzleşir.
K. Rogers’in fenomenolojik benlik kuramı hümanistik kuramlardan biri olup insana ve onun yeteneklerine değer veren bir kuramdır.
Gerçek benlik ile ideal benlik arasındaki uyumsuzluk sonucunda bireyin öz saygısı azalır.
Rogers’a göre öz saygının gelişmesi bireyi her hâliyle kabul eden, ona değer veren koşulsuz sevgi ortamında yetişmesine bağlıdır.
Koşulsuz sevgi içinde büyüyen kişilerin benlik anlayışları güçlü ve olumludur.
Kişilik bakımından insanlar arasında bireysel farklılıklar onları biricik ve özel yapar.
Sağlıklı bir kişilik gelişimi için bu farklılıkların bilinmesi faydalıdır.
Kişilik çeşitli testlerle ölçülebilmektedir.
Bu testler, kişilik hakkında ipuçları verebilir ama kesin karara varılması için yeterli değildir.
Hatta bütün testler uygulansa yine de insanın kişiliği tam olarak ölçülemez.
Bu bakımdan testler, yararlı ama yetersiz araçlardır.
122 3) Stres ve nedenlerini, günlük yaşama etkilerini ve stresle başa çıkma yöntemleri olan savunma mekanizmalarını öğrendik.
Stres, fiziki ve sosyal çevreden gelen olumsuz etkiler karşısında organizmanın bedensel ve ruhsal sınırlarının tehdit edilmesi ve zorlanmasıyla ortaya çıkan bir durumdur.
İnsan yaşamında iklim, kazalar, deprem gibi çevresel faktörlerin yanı sıra zihinsel süreçler, aile ilişkileri, sürpriz olaylar, engellenme ve çatışma gibi içsel faktörler de stres nedenidir.
Stresin bedensel, psikolojik ve davranışsal etkileri vardır.
Stresle başa çıkmak için bazı yöntemler vardır.
Bunlar, egzersiz, beslenme, pozitif düşünme, zamanı verimli kullanma, sosyal destek alma gibi.
Stres yaşayan insan psikolojik bütünlüğünü ve benliğinin değerini korumak amacıyla zaman zaman çeşitli savunmaya yönelik tepkiler geliştirirler.
Bu mekanizmalar bahane bulma, bastırma, özdeşim, yansıtma, ödünleme, yadsıma, yüceltme gibi isimler alır.
Eğilim ve isteklerin yararlı etkinliklere dönüşmesi, toplumsal nitelik kazanması olan yüceltme dışında diğer tüm mekanizmalar yerine, sırasına ve derecesine göre anormal bir özellik taşıyabilir.
Savunma mekanizmaları engellenme ve çatışmanın yol açtığı kaygı ve gerilimi geçici olarak hafifletir ama asıl sorunu çözmez ve kaygıyı tümüyle ortadan kaldırmaz.
Bu nedenle kişi, savunma mekanizmalarına sığınmak yerine, sorunu göğüslemeyi bilmelidir.
4) Ruh sağlığı kavramını, ölçütlerini ve ruh sağlığını korumanın yollarını öğrendik.
Kişinin kendi kendisiyle ve çevresiyle sürekli bir denge ve uyum içinde olması ruh sağlığının yerinde olduğunun göstergesidir.
Ruh sağlığı yerinde olan bir insanın davranışları tutarlıdır, geçekçidir.
Çevresiyle ilişkileri olumludur.
Toplumda bir görevi ve yeri olduğunun bilincindedir.