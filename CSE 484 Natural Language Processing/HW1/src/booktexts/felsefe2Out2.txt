Örneğin, yüzyıllarca evrenin merkezinde dünyanın olduğunu ileri süren astronomi anlayışı, yerini modern çağda güneş merkezli evren Bilgi Kutusu Dogmatizm, ayrıca bazı ideoloji ve öğretilere en küçük bir eleştiriye yer vermeden kişisel eğilimlere dayanarak körü körüne inanma; onları sorgusuz sualsiz bir biçimde benimseme anlamına da gelmektedir.
Görsel 1.8 Bilgi mümkün müdür yoksa tüm bildiklerimize şüphe ile mi yaklaşmalıyız?
29 anlayışına bırakmıştır.
- Kuşkucular, tarihsel açıdan bilginin doğruluğunun değişimi yanı sıra aynı zaman diliminde de bilginin farklı toplum ve bireylerde farklılık taşıdıklarını da ileri sürerler.
Örneğin, genel- geçer doğru bilginin varlığından ilk kez şüphe eden İlk Çağ’ın gezici filozoflarından Sofistlere göre, bilgi olarak yalnızca duyu algılarından oluşmuş zanlar (sanı) vardır.
Bunlar da insandan insana değiştiğinden yani göreceli olduğundan herkes için geçerli ve aynı olan doğru bilgiden söz edilemez.
Söz konusu görüşlerin aksine doğru bilginin mümkün olduğunu savunanlar da vardır.
2.
Dogmatizm: İnsan zihninin varlık hakkında doğru ve kesin bilgi edinebileceğini öne süren felsefi anlayıştır.
Dogmatikler insanın bilgi ve varlık bakımından kendisinden şüphe edilmeyecek kesinlikte mutlak ve değişmez bilgilere ulaşabileceğini savunurlar.
2.1.2 Bilginin Kaynağı  Tüm bilgilerimizi aynı yolla mı ediniyoruz?
Yoksa farklı türden şeyleri bilmenin farklı yolları olabilir mi?
Düşünelim Görsel 1.19 İnsan bilmenin farklı yollarını aramıştır.
Doğru bilginin olmadığından asla şüphe etmeyen dogmatikler, bu doğru bilginin kaynağı konusunda faklı görüşlere sahiptirler.
Şimdi bu görüşlere kısaca göz atalım.
30 A) Bilginin kaynağı akıldır (Rasyonalizm): Genel–geçer doğru bilginin kaynağı akıldır.
Deneyim veya gözlem bize kesin doğruları hiçbir zaman veremez çünkü deneyim veya gözlem şimdiyle sınırlıdır ve değişen varlıkların bilgisini verir.
Oysa, gerçek bilgi değişmez olanın bilgisidir.
Gerçek bilgiyi meydana getiren doğrular ise yalnızca şimdiyle sınırlanmamış doğrulardır; onlar geçmiş ve gelecek için de geçerli olan evrensel hakikatlerdir.
Örneğin aklın ilkeleri doğuştan gelen apriori ilkelerdir ve herkeste ortak olarak bulunurlar.
Yani insanlar doğduklarında zihni boş değildir, bazı bilgilerle donatılmışlardır.
Yine aynı şekilde analitik önermeler, kişiden kişiye değişmeyen, nesnel ve kesin olan matematiksel bilgiler, Tanrı’ya ait bazı bilgiler doğuştan aklımızda hâli hazırda vardırlar.
Sokrates, Aristoteles, Platon, Farabi, Hegel bu görüşün temsilcileridir.
B) Bilginin kaynağı duyu ve deneyimlerdir (Ampirizm): Bilgilerin kaynağı akıl değil, duyular ve dış dünya hakkında duyular sayesinde edinilen deneyimlerdir.
Ampirizmin kökleri, “dünya hakkında bilebileceğimiz her şeyin dünyanın bize söylediği veya bildirdiği şeylerden ibaret olduğu” düşüncesinde bulunur.
O yüzden dünyanın tarafsızca ve önyargısız biçimde gözlemlenmesi gerekir.
İnsan zihni başlangıçta boş bir levhadır, doğuştan gelen hiçbir bilgi yoktur.
Başka bir deyişle zihinde daha önce duyulardan geçmemiş olan hiçbir şey bulunmaz; çocuk kaynamış suyun elini yakacağının bilgisine ancak kaynamış suyla bir şekilde temas ettikten sonra ulaşabilir.
Eğer doğuştan gelen bilgiler olsaydı doğayı gözlem ve deneylerle araştırma konusu edinmek anlamsızlaşırdı.
Bilinen her şey sonradan yaşayıp deneyerek öğrenilir.
J. Locke (Con Luk,1632-1704), D. Hume (David Yum, 1711-1776) bu görüşün temsilcileridir.
Bu görüşün en önemli güçlüğü duyu organlarının zaman zaman yanılsamaları ve bizi yanıltabilmesidir.
Bu güçlüğün aşılması her iki görüşü birleştirmeye çalışan aşağıdaki görüş sayesinde olmuştur.
C) Bilginin kaynağı hem akıl hem duyulardır (Kritisizm): Bilgi için hem akıl hem deneyimin gerekli olduğunu savunan bu sentezci görüşün savunucusu Immanuel Kant’tır (1724-1804).
Akıl olmadan duyumlar, duyumlar olmadan akıl kendi başlarına bilgi üretemezler.
Kant, “Bilgi deneyle başlar ama deneyden doğmaz” der.
Bunun anlamı şudur: Bilginin hammaddesi duyulardan, algılardan, deneyimlerden gelen veriler oluşturur.
Bu hammadde akılda doğuştan bir yeti olan, duyu verilerine dayanarak yargıda bulunmamızı sağlayan “kavramlar Bilgi Kutusu  Kant, deneyime, duyulara dayanan bilgilere apestoriori, doğuştan gelen, deneyime dayanmayan bilgi veya ilkeye apriori bilgi adını verir.
31 ve kategoriler” sayesinde düzenlenerek, biçimlenerek bilgi haline gelir.
Örneğin, bir cismin yüzdüğünü görme deneyiminden sonra “bütün cisimler suyun kaldırma kuvvetinden dolayı yüzer” genel ve zorunlu bilgisine ancak zihinsel olarak ulaşabiliriz.
Çünkü duyular veya deneyimlerimiz bize sadece şu an olup bitmekte olan tek olayı verir, ondaki neden-sonuç ilişkisini vermez.
Bu görüşün amacı bilginin kaynağı yanı sıra insan zihninin güçlerini ve insanın neyi bilip neyi bilemeyeceğini de belirlemektir.
Ancak burada sorgulayan da sorgulanan da akıldır; böylece akıl kendi kendini eleştirir.
Kant’ın felsefesine “eleştirel felsefe” denmesi bundan dolayıdır.
D) Bilginin kaynağı sezgidir (Entüisyonizm): Bu görüşe göre bilginin kaynağı ne akıl ne de duyulardır.
Onlardan daha üstün bir güç olan, aniden ve doğrudan aracısız bilmeyi içeren sezgidir.
Çünkü insan aklı sınırlıdır ve akıl varlığın dış görünüşünün bilgisini verir.
Duyularla elde edilen verilere güvenilmeyeceği gibi aklın da insanı yanılttığı durumlar vardır.
Akla dayanan ve birbiriyle çelişen felsefe sistemlerinin çokluğu bunun kanıtı sayılabilir.
Oysa görüntülerin gerisindeki gerçeklik ise ancak sezgi ile kavranabilir.
Sezgi, hayatı içsel anlamadır yani bireyin öznel yaşantısında hissettiğidir.
Soyut olan ve dolayısıyla duyular tarafından erişilemeyen bir şeyle doğrudan temas kurmasını sağlar.
Bu görüşün temsilcileri Gazali (1058-1111) ve Henri Bergson (1859- 1941) dur.
........................................................................................................................................... ................................................................................................................................. .................................................................................................................................
Kurduğu akademinin kapısına “Geometri bilmeyen buradan içeri giremez” diye yazdıran Platon gibi aklın düşünme gücüne mi, yoksa “Zavallı akıl, beni çürütmek için kullandığın kanıtları, yine benden alıyorsun” diyen Epikuros gibi duyuların algılama ve gözlemleme yeteneğine mi güvenmek daha doğrudur?
Yoksa “Tek bir şey biliyorum, o da hiçbir şey bilmediğimdir” diyen Sokrates’e karşı Karneades daha da ileri giderek “Hiçbir şey bilmediğimi de kesin olarak bilemem” diyen Septik (şüpheci) filozoflar gibi hiçbir konuda yargıda bulunmama tavrı mı daha doğrudur?
Düşüncelerinizi aşağıya yazınız.
32  2.1.3.
Bilginin Sınırları ve Doğru Bilginin Ölçütleri  İnsan her şeyi bilebilir mi?
İnsanoğlu akıl ve bilimin yardımıyla, evrenin bütün sırlarına ulaşabilir mi?
Düşünelim Görsel 1.10 İnsanın varlığı sırla kuşatılmıştır.
Bizim dar bilgimiz ve tecrübemiz evrende sadece küçük bir adadır.
(S.Mill)  Bilgi felsefesinin ele aldığı problemlerden biri de insanın neyi bilip neyi bilmediğidir.
Bilgini sınırları ve kapsamı belirlendiği sürece bilgi konusuna açıklık gelebilir.
‘‘Akıl mutlak, değişmez ve sonsuz hakikati bilebilir mi?, yoksa deney bilgisiyle mi sınırlıyız?’’gibi sorulara verilen farklı cevaplar vardır.
Şimdi bu cevaplara değinelim.
A) Realizm (Gerçekçilik): Zihnin dışında bilen özneden bağımsız nesneler dünyası vardır.
İnsan var olan bu nesnelerin gerçek bilgisine sahip olabilir, var olanları oldukları şekliyle kavrar.
Realistlere göre bilginin sınırları yalnız zihinle sınırlanmaz; bilgi sınırsız bir alana sahiptir.
Bizim dışımızdaki dünyanın sınırları ne kadarsa bilgimiz de o kadardır.
Dış evrenin sınırları arttıkça bilgimizin sınırları ve kapsamı da genişlemektedir.
Realist filozoflar akla ve bilime sarsılmaz bir inanç beslerler.
B) İdealizme göre, insan zihninin dışında var olan bir nesneler dünyası yoktur.
Dış dünyanın var oluşu bilen özneye bağlıdır.
Bildiğimiz her şey “ide” adını verdiğimiz kendi zihinsel içeriklerimizdir.
Bu nedenle insan bilgisi kendi zihinsel içerikleri 33 ve algılarıyla sınırlıdır.
Örneğin, İngiliz filozof George Berkeley (Corc Berkley, 1685- 1753)’e göre insan, dış gerçekliği değil de yalnızca kendi zihnindekilerini, zihin içeriklerini bilebilir.
İnsan, dış dünyadaki varlıkları ancak dolaylı bir biçimde, onların kendi zihnindeki temsilleri veya yansımaları aracılığıyla bilebilir.
Aslında bilginin alanı ve sınırları sorunu, bilginin kaynağı sorunuyla yakından ilişkilidir.
Daha önce de bilginin kaynağı konusunda yer verdiğimiz düşünceler aynı zamanda bilginin sınırlarını da ifade etmektedirler.
Şöyle ki; C) Rasyonalistler (akılcılar) ve Entüistyonistler (sezgiciler), bilginin sınırlarını metafizik olarak adlandırılan alanı da içine alacak şekilde geniş tutmuşlardır.
Doğuştan gelen önsel bilgileri de kabul eden akılcılar, bilgimizin sınırlarını deney ötesine geçebileceğini kabul ederler.
D) Ampirizm olarak adlandırılan duyumcular bu sınırı duyusal olarak algılananlarla sınırlar.
Deneyimlerimizin dışındaki bilgilerin gerçek varlığın bilgisi olmadığını kabul eder.
Bu nedenle metafiziği ve önsel bilgileri reddeder.
Bilginin kaynağını hem akıl hem deney olarak kabul eden Kant deney alanının ötesinde kalan bir gerçekliğin bilgisinin bilimsel ve doğru bilgi olamayacağını öne sürer.
Kant’a göre bilen özne, kendisinden bağımsız olarak var olan nesnelerin bilgisini ancak kendinde var olan yapı çerçevesinde bilebilir.
Bilgimiz, deneylerimiz ve zihnimizin yapısıyla sınırlıdır.
Diğer bir deyişle insan bilgisi varlıkların bizim tarafımızdan bilinen yönü olan fenomenlerle (algılanabilen şeylerle) sınırlıdır.
Bizim tarafımızdan bilinmeyen numen alanını (Tanrı, ruh, ölümsüzlük gibi) ise bilemeyiz çünkü numen alanı deneye konu edilemez.
Yani Kant’a göre biz varlıkları olduğu gibi değil, bize göründükleri hâliyle bilebiliriz.
E) Pozitivizm (olguculuk) bilinebilir olanın sadece olgular olduğunu ileri sürer.
Olgu, gözlem ve deney konusu olan, var olandır.
Bu görüş, gözlem, duyu, deney ve araştırmalarla yani yalnızca bilimsel yöntemlerle elde edilen bilgileri doğru olarak kabul eder.
Bu nedenle bilgimizin sınırlarını bilimler belirler.
Bilimsel bilginin dışındaki bilgilerin (metafizik alanın) doğruluğu ve değeri her zaman tartışılabilir.
F) Pragmatizme (faydacılık) göre, insan için tek gerçeklik bilginin akılsal, mantıksal tutarlılığı ve çelişmezliği değil işe yararlılığıdır.
Pragmatizmi savunan filozoflar bilgimizin sınırlarını, bilginin işlevi ve sonuçları ile belirlemişlerdir.
Bilgilerimiz ne kadar çok problemi açıklamaya yarıyorsa o kadar doğrudur.
O halde, bilgimizin sınırları, açıkladığı ve işe yaradığı orandadır.
34 G) Neo-pozitivizm diğer adıyla analitik felsefe ise, bilgiyi doğrulanabilir önermelerle sınırlamışlardır.
20. yüzyılda ortaya çıkan bu görüşe göre doğru bilgi, test edilebilen yani doğrulanabilen bilgidir.
Matematik ve mantık ile doğru olarak tanımlanamayan veya deney ve gözlemle doğrulanamayan her bilgi değersiz, anlamsızdır.
Varlık, değer, Tanrı gibi doğruluğu test edilemeyen alanlar dille ifade edilemediği için gerçek değildir.
Sanatın ve ahlakın önermeleri de doğrulanabilir olmadıkları için anlamsızdır.
Bunun için de bilimsel olanla metafizik olanı birbirinden ayırmak gerekir.
Felsefede bilginin imkânı, kaynağı, sınırları problemleri yanında, “ Acaba biz doğru bilginin, doğru bilgi olduğunu nereden biliyoruz?”, “ Doğru (hakikat) nedir?
Doğru ve gerçeklik arasındaki ilişki nedir?” gibi doğru bilginin ölçütlerinin ne olduğu problemi de tartışılmıştır.
Doğruluk ölçütü sorunu, bir ifadenin ya da önermenin nasıl ortaya konulabileceği, gösterilebileceği ya da kanıtlanabileceği sorunu olarak tanımlanır.
Doğru bilginin ölçütleri şunlardır: a) Uygunluk: Herhangi bir önerme, olgularla uygunluk içindeyse doğrudur.
Örneğin Ahmet’in boyu 1.80 dediğimizde söylediğimizin doğru olması için aynı sonuca ölçüm sonucunda da ulaşmamız gerekir.
Doğruluğu belirleyici olan önerme değil, ilişkin olduğu olgudur.
Söz konusu doğruluk ölçütü fizik, kimya, biyoloji gibi doğa bilimlerinde ve gündelik hayatta geçerlidir.
Gözlemlenemeyen gerçekliklerin doğruluğu (matematik gibi) filozofları diğer ölçüt arayışlarına götürmüştür.
b) Tutarlılık: Düşüncelerin ve bilgilerin birbirini desteklemesi, çelişkiden uzak olmasıdır.
Önermenin tek başına doğruluğu bir anlam ifade etmez.
Yeni bilgi önceden oluşturulup doğruluğu kabul edilen diğer bilgilerle uyumlu ve onları destekler durumda ise doğru, değil ise yanlıştır.
c) Tümel uzlaşım: Bazı bilgilerimizin doğruluğunu tümel uzlaşım ile belirleriz.
Bir inanç, önerme ya da bilginin doğruluğu hakkında genelin ortak bir yargıda bulunmasına “tümel uzlaşım” denir.
Buna göre geneUygunluk Apaçıklık Yaralılık Tutarlılık Tümel uzlaşım lin, çoğunluğun kabul ettiği bilgiler doğrudur.
Hasta ziyaretinin önemi ile ilgili bir uzlaşım toplumsal alanda herkes tarafından benimsenir.
Bunun gibi hukukun, etiğin bilgileri tümel uzlaşımın ürünüdür ancak bilimde her zaman bir önermenin doğruluğu için çoğunluğun görüşüne uymak sağlıklı sonuçlar vermeyebilir.
35 d) Apaçıklık: Apaçıklık, bir bilginin başka hiçbir bilgi ile karıştırılmayacak kadar açık, kuşku götürmez olmasıdır.
Herkeste aynı etkiyi uyandırmasıdır.
Konusu başka şeylerden ayrı, onlarla karışmamış bilgiler seçiktir.
Ayakkabının ayağımızı acıtması açık bilgi; ayağımızda hangi parmağımızı acıttığını bilmemiz seçik bilgi; ikisi birden ise apaçıklıktır.
e) Yararlılık: Doğru bilgi karşılaştığımız problemleri çözebilen, beklentilerimize uygun sonuç veren, pratik işlevi olandır.
Bu kuramı savunan düşünürlere göre yararlı olan deneyle de kanıtlanabilir.
Örneğin, kanser hastalığı için yapılan testler sonucunda A,B,C…ilaçlarından eğer “A” ilacı hastalığı tedavi edecek sonuçlar verdiyse, “A” ilacı yararlıdır (doğrudur) sonucu ortaya çıkacaktır.
2.2.
Doğruluk ve Gerçeklik Kavramları Arasındaki İlişki ...Bir başka deyimle, önerme gerçekliğin bir durumunu ya evetler ya da değiller; evetleme ya da değilleme gerçeklikle örtüşürse doğru, örtüşmezse yanlış olur.
Aristoteles, Metafizik adlı eserinde doğruluk kuramını şöyle tanımlar: “Olmayanın olduğunu söylemek ya da olanın olmadığını söylemek yanlış, olanın olduğunu ya da olmayanın olmadığını söylemek doğrudur”… …Bu kurama göre, gerçekliğin doğru resmedilmesi hâlinde doğru bilgi elde ederiz.
Yanlış resmetme ise yanlış bilgiyi verir… Bilgi Felsefesi, Kadir Çüçen 4.Metin Bir önceki konularımızda bilginin kaynağı ve sınırları konusunda filozofların düşüncelerini öğrendik ancak bilgimizin kaynağı ve sınırları ne olursa olsun edindiğimiz bilginin doğru mu olduğunu, gerçeğin bilgisini yansıtıp yansıtmadığını nereden bilebiliriz?
Hatırlayacak olursak ‘‘Felsefe ile Düşünme’’ ünitesinde doğruluk ve gerçeklik kavramlarına değinmiştik.
Gerçeklik bilinçten bağımsız olarak var olan nesnel bir durum iken; doğruluk gerçekliğe uygun düşen önerme ve kuramlar idi.
Doğruluk düşünceye ait bir durumdur ve var olan gerçekliğe insanın zihinsel yönelimiyle ortaya çıkar.
Diğer bir deyişle gerçeklik ve doğruluk arasındaki bağı insan kurmaktadır.
Gerçeklik ve doğruluk ne felsefe ne bilimler ne de günlük yaşam için vazgeçilebilir bir kavramdır.
Bilginin söz konusu olduğu her yerde, bilgiye dayanmanın, bilgiyle hareket etmenin ilke edinildiği her durumda bu kavramlar da işin içindedir.
Gündelik 36 hayatta karşımızdakinin bir iddiasını, sözünü doğru bulmadığımızı belirtmek istediğimizde “senin bu sözün yanlış” dediğimiz gibi “ senin bu sözün gerçek değil” dediğimiz de olur.
İki terim arasındaki net ayrım gerçekliğin taşıyıcısının varlık, doğruluğun taşıyıcısının ifadeler, yargılar olmasıdır.
Buradaki felsefi problem ise bu ikisi arasındaki ilişkinin mahiyetidir.
Aristo, “gerçekliğin doğru resmedilmesi hâlinde doğru bilgi elde ederiz.
Yanlış resmetme ise yanlış bilgiyi verir” derken uygunluk kuramını temele almıştır ancak bazı filozoflar Aristo’nun görüşüne karşı çıkarak doğruluğun her zaman “uygunluk” olmayacağını ifade etmişlerdir.
Örneğin, insanın dış dünya ile ilişkisinde duyularını kullandığını ve dolaylı bir deneyimi olduğunu söyleyen bazı filozoflar, insanın doğrudan gerçekliği deneyimleyemeyeceğini savunurlar çünkü duyular “gerçek”e ilişkin doğruyu değil, yalnızca, görünüşe ilişkin doğruyu vermektedir.
İnsan için gerçekliğin duyu verilerinden, görünüşlerden öteye geçemediğini iddia eden bu filozoflar, duyuların bizi yanıltmasını örnek gösterirler.
Odada bulunan ve açık olarak görülebilen bir masa, çıplak gözle pürüzsüz ve düz görünür.
Bir mikroskopla bakıldığında pürüzler, tepeler görülür.
Mikroskoptan görünenin ‘daha gerçek’ olduğunu düşünme eğilimindeyizdir.
Oysa daha güçlü bir mikroskop, bir önceki görüntünün gerçekliğini yanlışlayacaktır.
Temelde yalın gözle gördüğümüze güvenmiyorsak, mikroskopla gördüğümüze neden güveniriz?
Farklı görünen masalardan hangisi gerçek masadır ve hangisinin bilgisi doğrudur?
Ayrıca duyulara konu olmadığı halde gerçek olarak kabul edilen şeyler de vardır.
Örneğin, masaya sertliğini veren atoma ilişkin bilginin doğruluk kriteri nedir?
Özne-nesne ilişkisinde ilişkinin belirleyicisinin insan olduğunu savunan görelilik (rölativizm) kuramına göre ‘gerçeklik’ hakkında ‘mutlak doğrulara’ sahip olamayız.
Çünkü insan kendinde gerçekliğe değil, onun zihninde Görsel1.11 Gerçeğin bilgisi durduğumuz yere göre değişir mi?
Bilgi Kutusu Rölativizm: Genel olarak kişiden kişiye değişmeyen nesnel bir hakikat, herkes için geçerli olan mutlak doğrular bulunmadığını, hakikatin ya da doğruların bireylere, çağlara ve toplumlara göreli olduğunu savunan anlayışa denir.
37 yarattığı etkilere sahiptir.
Bu etkileri veri olarak kullanan zihin, bilgiyi oluşturur ve buna bağlı olarak da doğruluk iddialarının tümü özneldir.
Nihilizm (hiççilik), bilinçten bağımsız bir gerçeklik var olmadığı için nesnel bir doğruluktan da söz edilemeyeceğini savunur.
Bu anlayışa göre insan kendi tezlerini en güzel ve etkileyici biçimde dile getirebilir ve diğer insanları ikna edebilirse o zaman ortak doğrulara ulaşılabilir ancak ikna olmuş insanların sayısı arttıkça güçlenen bu doğruluğun ontolojik ya da epistomolojik bir temeli yoktur.
Newton’un kuramının gücü, Newton’un dili kullanma ve ikna yeteneğinden mi gelmektedir?
Newton, gerçeği gerçek şekli içerisinde ifade etmeyi başarmış ve mutlak doğru bilgiye ulaşmış mıdır?
Eğer Newton gerçekliği gerçek şekli içerisinde ifade edebilmeyi başardıysa, bilim tarihinde onun kuramını çürüten ya da tamamen farklı kuramlar ortaya koyan ve başarı kazanan bilim insanları aslında ne yapmış olmaktadır?
Euclid (Öklit) ile Euclid-dışı geometriler arasındaki fark, varsayımlar düzeyinde midir?
Ya da bu geometrilerden hangisi ‘gerçek’ uzayın, ona uygun doğru ifadesidir?
5.Metin  Doğruluk öznenin gerçeklik hakkında ileri sürdüğü yargının yanlış ya da doğru olma değeri, bilgilerin bir özelliği ise, bilimsel açıklamaların, kuramların doğruluğundan yanlışlığından söz edilebilir mi?
Örnek 5. metinden yararlanarak düşüncelerinizi aşağıya yazınız.
......................................................................................................................................... ......................................................................................................................................... ......................................................................................................................................... ............................................................................................................................... ..............................................................................................................................  Sofistler’e Gönderimlerle Görelilik ve Nihilizm Tartışması, Ömer Faik Anlı 38  2.3 Bilginin Değeri ve Güvenirliği Görsel 1.12 ve 13 İnsan bilgi üreterek ve tüketerek yaşamı değiştirir ve dönüştürür.
Bir bilgiye ihtiyacınız olduğunda ilk başvurduğunuz kaynak ya da kaynaklar hangileridir?
Bunlardan hangisini ya da hangilerini daha doğru ve güvenilir olarak kabul edersiniz?
Düşünelim Ünitenin başında şimdiye kadar verilmiş olan doğru bilginin kesin ya da olası olup olmadığı ile ilgili soruların cevapları, bilgilerimizin kaynağı, sınırları, doğru bilginin ölçütleri ile ilgili bilgiler aslında bilginin değeri ve güvenilirliğine ilişkin soruların da cevabını vermektedir.
Bütün bunlara ilave olarak burada sadece bilginin değil bilgi kaynakları olarak kabul edilen kitap, dergi, gazete, sosyal medya, televizyon, genel ağdan elde edilen bilgilerin değeri ve güvenilirliği ele alınacaktır.
Bunun için hangi kaynaktan olursa olsun bir bilginin hangi değerleri taşıması gerektiğinin öncelikle belirlenmesi önemlidir.
Bilginin Değeri - Bilginin üç farklı anlamda değeri olduğu söylenebilir.
Birincisi, yaşamsal değeridir.
Bilgi yaşamı olanaklı kılar.
Basit bir pusuladan tıp bilimi sayesinde ileri düzeye getirilmiş tedavi yöntemlerine kadar pek çok buluş insan türünü tehlikelerden koruma, yaşam süresini arttırma ve yaşamı niteliksel olarak iyileştirme amaçlarına hizmet etmektedir.
- İkincisi bilginin bize sağladığı pratik değerdir.
Pragmatizm (faydacılık) olarak adlandırılan bu görüş bilgiyi, insanın çevresiyle ilişkisinde karşılaştığı sorunların çözü- 39 münde kullanılan yararlı bir araç olarak kabul eder.
Aynı şekilde bilimsel yasa, kuram ve kavramlar da işe yarıyor ve sorunu çözüyorlarsa doğrudur.
Örneğin, bir sporcunun sahip olduğu teknik bilgi onu yaptığı spor dalında başarılı kılıyor ve rakipleri karşısında kendisine avantaj sağlıyorsa o bilgi doğrudur ve aynı zamanda değerlidir.
- Üçüncüsü ise bilginin öz yani entellektüel değeridir.
İnsanlar bilgiye araçsal değerinin ve yararının ötesinde sadece düşünsel olarak ‘kendisi için istenecek’ felsefi merak yüzünden de ilgi duyabilirler.
Bilgi insanı belli bir dünya görüşü oluşturma,belli ilkelere göre düşünme, dünyaya belli verilere göre bakma imkânı verir.
İnsanın anlama, anlamlandırma ve yorumlama isteği bilim, felsefe, sanat, din gibi üst düzey alanların oluşmasına neden olmuştur.
Bilginin Güvenilirliği Bilimsel bilgiler hâlâ geleneksel yöntemlerle üretilen dergi, kitap vb.
bilgi kaynaklarında bulunsa da dünya çapında bir kütüphane olarak kabul edilen genel ağ ortamında doğru ve güvenilir bilgiye ulaşmak gerçek olarak zordur çünkü web üzerinde yayınlanan bilgiler için herhangi bir üst kurul denetim mekanizması mevcut değildir.
Yüzlerce televizyon ve radyo kanalı, gazeteler, sayısız genel ağ siteleri her gün, her saat sağlık, eğitim, müzik, sinema, reklam, siyasal partiler, savaş ve çatışmalar gibi akla gelebilecek hemen her alanda sayısız haber yapmaktadır.
Aynı konuda farklı ve çelişkili bilgiler değişik medya kuruluşlarında yer alabilmektedir.
Hızlı ve anında paylaşım yoluyla tüm dünyayı dolaşan kaynağı belirsiz haberlerin, doğru olmayan bilgilerin, tahrip edilmiş ya da çeşitli tekniklerle değiştirilmiş görüntülerin, ülkelerin ya da dünyanın gündeminde çatışma ortamları doğurabilmesi, panik dalgaları oluşturabilmesi, toplumları karşı karşıya getirebilmesi olası sonuçlardan sadece bazıları olarak değerlendirilebilmektedir.
Medya araçlarının denetimsiz, aşırı bilgi bombardımanından, yarattıkları bilgi kirliliğinden korunmak için yapılması gereken birçok şey vardır.
Öncelikle eleştirel bir bakış açısıyla medyayı doğru okumayı bilen bilinçli bir medya okur-yazarı olabilmek gerekir.
Bilinçli medya okur-yazarlığı ile televizyondaki programlar, gazete ve dergide yayınlanan yazılar, sosyal medyada paylaşılan bilgiler karşısında bireylerin farkındalığını sağlamak amaçlanmaktadır.
Farkındalık kazanan birey medyanın kurgusal olduğunu, politik söylemleri olduğunu, belli bir ideolojiye ve belli bir ticari kaygıya sahip olduğunu bilerek medyanın dayatmalarının önüne geçebilir.
Örneğin, gündüz sabah kuşağında yayınlanan bazı kadın programları ve bazı yarışma programları reality (gerçeklik) programları olarak yansıtılsa da hayal gücünün ürünüdür yani kurgusaldır ve hayal gücü ile gerçeklik birbirine zıt durumlardır.
40 Aşırı terlemeye botoks tedavisi.
Aşırı terleme olan bölgeye (el ayası, koltuk altı veya ayak tabanı) iyot-nişasta testi yapıldıktan sonra 10-15 noktaya toplamda 100-150 ünite botoks enjekte edilir.
Ancak botoks etkisini 6 ay içerisinde kaybeder.
Herhangi bir sağlık problemine yol açan bir uygulama değildir.
Kendilerini ‘‘paranormal araştırmacı’’ olarak tanımlayan bir grup, Peru’ daki Nazca şehri yakınlarında bir uzaylı mumyasını bulduklarını iddia etti.
170 santimetre boyunda olduğu söylenen mumya, bir insan vücudundan daha çok filmlerde tasvir edilen uzaylılara benziyor.
Elleri ve ayaklarındaki kemik yapısı 3’er parmaktan oluşuyor.
Beyaz bir toza bulanmış olarak bulunduğu iddia edilen mumyanın, yapılan karbon testleri sonuçlarına göre 245-410 yılları arasındaki bir döneme ait olabileceği düşünülüyor.
Bir başka örnek ise ticari kaygıyla ve reklam amacıyla verildiği izlenimi uyandıran yukarıdaki haberdir.
Haberde herhangi bir kaynak yer almamasına rağmen bir doktorun ağzından çıkabilecek cümlelere yer verilmiştir.
Bir araştırma yapıldığına dair bir referans da haberde yer almamaktadır.
Eleştirel düşünen bir medya okur-yazarı dinlediği, gördüğü, okuduğu bilgilerin yaşamsal, pratik ya da entelektüel açıdan bir değeri olup olmadığını sorgular.
Bu bilgilerin kendi sosyal, kültürel ve zihinsel gelişimine nasıl bir katkı sağlayacağına öncelik verir.
Medya aracılığı ile edindiği bilgilerde yanlış bilgilendirme, çarpıtma olabileceğini düşünerek bu bilgilerin doğruluğunu gösteren kanıtlar arar ve alternatif bilgi kaynaklarını tarar.
Araştırdığı kaynakların bilimsel bir kuruldan geçip onay alıp almadığına dikkat eder.
Eleştirel bir bakış açısına sahip medya okur-yazarı için bilgiyi kimin yazdığı ve kimin yayınladığı, en son ne zaman güncellendiği, yayınlayanın tarafsızlığı, yazarın yazdığı konuya hâkim olma becerisi, alanında otorite olarak kabul edilmesi de önemlidir.
Genel Ağ haberi Genel Ağ haberi 41 2.
Uygulama: I.
Aşağıdaki tablo ünitenin kısa bir özetini içermektedir.
Sizden istenen boşlukları doldurarak öğrendiklerinizi test ediniz.
II.
Aşağıdaki boşluklara doğru bilginin ölçütlerinden uygun olanı yazınız.
1.
“Kar beyazdır” önermesi, doğru bilginin ölçütlerinden…………….ilgilidir.
2.
“Felsefi bir kuram bir kimseye belli bir entelektüel rahatlık temin ediyorsa doğrudur” önermesi doğru bilginin ölçütlerinden………………….ilgilidir.
3.
Gökyüzünde görülen bir ışığın insanlar tarafından farklı yorumlanması doğru bilginin ölçütlerinden………………..aykırıdır.
4.
“Susmanın kudretine inanıyorum; bu konuda saatlerce konuşabilirim” önermesi doğru bilginin ölçütlerinden…………………..aykırıdır.
5.
“Kenar uzunlukları arasında 90 derece açı bulunan ve birbirine eşit olan geometrik cisme kare denir” önermesi doğru bilginin ölçütlerinden……………ilgilidir.
Bilginin Sınırları 1.
Berkeley’e göre 2.
Kant’a göre 3.
Realistlere göre 4.
Ampiristlere göre 5.
Entüistyonistlere göre 6.
Pragmatistlere göre 7.
Pozitivistlere göre 8.
Neo Pozitivistlere göre Yukarıda bir genel ağ sitesinde yayınlanan haberi okuduktan sonra eleştirel bir bakış açısına sahip medya okuryazarının bu haberi bilginin değeri ve güvenilirliği açısından nasıl değerlendirebileceğini aşağıya yazınız.
............................................................................................................................................ ................................................................................................................................. 42 III.
Aşağıdaki tablo ünitenin kısa bir özetini içermektedir.
Sizden istenen boşlukları doldurarak öğrendiklerinizi test edin.
Doğru bilgi mümkün müdür?
Hayır, mümkün değildir.
Evet, mümkündür.
Okuma Parçası BİLGE İLE KÖPEK Bir bilge, bir göletin başında oturmaktadır.
Susuzluktan kırılan bir köpeğin devamlı olarak gölete kadar gelip, tam su içecekken kaçması dikkatini çeker.
Dikkatle izler olayı.
Köpek susamıştır ama gölete geldiğinde sudaki yansımasını görüp korkmaktadır.
Bu yüzden suyu içmeden kaçmaktadır.
Sonunda köpek susuzluğa dayanamayıp kendini gölete atar ve kendi yansımasını göremediği için suyu içer.
O anda bilge düşünür: “Benim bundan öğrendiğim şu oldu” der.
“Bir insanın istekleri ile arasındaki engel, çoğu zaman kendi içinde büyüttüğü korkulardır.. Kendi içinde büyüttüğü engellerdir.
İnsan bunu aşarsa, istediklerini elde edebilir.” Ama biraz daha düşününce aslında gerçek öğrendiği şeyin bundan farklı olduğunu görür.
Asıl öğrendiği şey, insanın bir bilge, büyük bir âlim bile olsa, bir köpekten dahi öğrenebileceği şeyler bulunduğudur.
Felsefeye Giriş, Ahmet Cevizci 43 Zamanın kralı I. Ptolemy, okumakta güçlük çektiği “Elementler’in” yazarı Eukleides’e (Öklit’e) “Geometriyi kısa yoldan öğrenmenin bir yolu yok mu?” diye sorar.
O da bunun üzerine, “Kusura bakmayın, ama geometriye giden bir kral yolu yoktur” diye karşılık verir.
Sizce Eukleides’in bu cevabı bilimin yolunun kişiden kişiye değişmemesi ilkesine örnek olabilir mi?
• Bilim • Bilimsel Yöntem • Hipotez • Teori • Yasa • Bilim Felsefesinin Konusu • Bilim- Felsefe İlişkisi • Bilimle Yaşam Arasındaki İlişki  ANAHTAR KELİMELER NELER ÖĞRENECEĞİZ?
HAZIRLIK SORUSU III.
BÖLÜM: BİLİM FELSEFESİ  Bilim, insanda bilme ve anlama ihtiyacına cevap verir, merakı giderir.
44 Felsefe, tarihsel sürecin ilk başlarından itibaren evren, doğa, insan ve toplum hakkında soru sorup, bilgi elde etme çabası içindedir.
Bilim de aynı konular üzerinde bilgi elde etme amacındadır ancak gerek elde ettikleri bilgi türü olsun gerekse bu bilgileri elde etme yöntemleri olsun birbirlerinden birçok konuda farklılık gösterirler.
Ünitemizin bu bölümünde bilim ve bilimsel yöntem hakkında bilgi sahibi olduktan sonra felsefe- bilim ilişkisine değinilecektir.
Daha sonra bilimin insan yaşamındaki olumlu ve olumsuz yeri açıklanarak bilimin değeri tartışılacaktır 3.
BİLİM FELSEFESİNİN KONUSU VE PROBLEMLERİ  3.1 Bilim Felsefesinin Konusu Felsefeye göre daha dar kapsamlı bir etkinlik olan bilim felsefesi; “Bilimler hangi yöntemleri izlemelidir?, Bilimin insan yaşamındaki yeri ve değeri nedir?, Bilimsel düşüncenin işlevi nedir?, Bilimi diğer insani etkinliklerden ayıran özellikler nelerdir?” gibi sorularla bilimin ne olduğunu, sınırlarını, değerini, bilimsel olayları anlamaya ve açıklamaya çalışır.
Tüm bu sorulara cevap verebilmek için ilk önce bilimin ne olduğunu ve onun izlediği yöntemleri açıklığa kavuşturur.
3.1.1 Bilimin Tanımı Bilim, insanın kendisini ve evreni anlamasını sağlayan araçlardan birisidir.
Bilim, atomun parçalarından galaksilere kadar uzanan evreni, insanın içinde yaşadığı toplumu, insanı konu alan, nesnel, gözlem ve deneye dayalı, sonuçları genellenebilen zihinsel etkinliklerin ortak adıdır.
Araştırma alanına ve kullandığı yöntemlere göre bilimler iki gruba ayrılır.
Biçimsel (formel) bilimler; kavramsal bilgi üreten, akıl yürütmeye dayalı matematik, geometri, mantıktır.
Olgusal (içeriksel) bilimler ise doğadaki olguları ve bu olgular arasındaki neden-sonuç ilişkileri araştıran doğa bilimleri (fizik, kimya, biyoloji, astronomi) ile insanı ve toplumu konu alan tarih, sosyoloji, psikoloji, ekonomi, siyaset bilimi gibi insan bilimleridir.
Bilimin oluşumu ve işlevi üzerine iki farklı görüş vardır.
Bunlar; bilimi dünyayı anlamada ve doğru bilgiye erişmede bir yaklaşım tarzı, bir yöntem olarak (süreç) olarak kabul eden görüş ile böyle bir yaklaşım tarzının neticesinde ortaya çıkan bir sonuç, düzenli bilgiler topluluğu olarak (ürün) kabul eden görüştür.
45 Bilimsel yöntemle elde edilmiş bilgiler mutlak anlamda doğru mudur?
Düşünelim 3.1.2 Bilimsel Yöntem  Görsel 1.14 Bilim bize olguların bilgisini verir.
Bilim dış dünyadaki olguları betimlemekle (tanımlamakla) kalmaz.
Olguların nedenlerini vererek, bu olguları birbirine bağlayan yasaları bulma ve buna bağlı olarak ilerde meydana gelebilecek olayların zamanını ve nasıl meydana geleceklerini öngörme çabasındadır.
Amacı evreni anlamak ve açıklamak olan bilimin, bu amacına ulaşmak için izlediği yola bilimsel yöntem adı verilir.
Bilimsel yöntem tarafsız, akla dayalı, güvenilir, eleştiriye açık bilgi elde edilmesini sağlar.
Söz konusu yöntem tüm bilim dallarında birtakım aşamalardan geçerek gerçekleşir.
1) Problemin tespit edilme aşaması: Bilimsel çalışma bir problemle yani nasıl ve neden gerçekleştiğini bilmediğimiz bir olayın, insanı düşünsel ve fiziksel yönden rahatsız etmesiyle başlar.
Bilim insanı tüm çalışmaları probleme cevap bulmak için yapar.
Örneğin “ Gelgit olayı neden olur?” Bu bir bilimsel problem tespitidir.
2) Betimleme aşaması: Bu aşamada araştırma konusu olan olgular ve bu olgular arasındaki ilişkiler belirlenir, bunlar sınıflanır ve problemin nedeni olduğu düşünülen veriler kaydedilir.
Bilim, betimleme aracı olarak gözlem, deney ve ölçme gibi işlemleri 46 kullanır.
Örneğin ay tutulması veya gelgit olayı baştan sona dikkatle izlenerek gözlem sonuçları oluş sırası içinde kaydedilir.
3) Açıklama aşaması: Kavramsal düzeyde olan bu aşamada betimlenmiş olan olgular ve olgular arasındaki ilişkilerle ilgili (gelgit olayının veya ay tutulmasının oluş nedeni) geçici bir açıklama taslağı olan hipotezler (varsayım) oluşturulur.
Bu hipotezleri test etmek, doğrulamak veya kanıtlamak için kontrollü deneyler yapılır.
Deney sonuçları hipotezi doğrularsa hipotez geçerlidir ve kuram (teori) adını alır.
Hipotez yanlış çıkarsa değiştirilir, yeni hipotez oluşturulur, işlemler tekrar edilir.
Son adımda hipotezin öğeleri arasındaki bağlantı matematiksel bir dille ifade edilebiliyorsa o zaman yasalara ulaşılmış olur (kütle çekim yasası gibi) Problemin  farkına varma Kuram (Teori) geliiştirme Hipotez oluşturma Bilimsel yasa Olgusal çalışma (Deney,gözlem, ölçme) Kuram doğrulamaya  yönelik olgusal çalışma Hipotezi doğrulamaya yönelik olgusal çalışma(Deneygözlem-ölçme Bilimsel yöntemin şüpheye yer vermesi ve eleştiriye açık olması bilimdeki yanlışların düzeltilmesini ve bilimin hep ilerleyen bir nitelik kazanmasını sağlar.
Bilimsel yöntemle elde edilmiş bilgilerin, bilimsel yasaların mutlak anlamda doğruluk iddiası taşımayacağını unutmamak gerekir.
Bir bilimsel yasa ne kadar kesin olursa olsun yeni bilimsel keşifler ve olgusal kanıtlar aracılığı test edilebilir, değişebilir hatta yanlışlanabilir.
Örneğin, Newton fiziği günlük yaşamdaki pek çok olayı açıklamasına rağmen atom altı parçacıkların ışık hızı ile olan hareketini açıklamada yetersiz kalmıştır.
Günümüzde A. Einstein (Aynştayn,1879-1955), W. Heisenberg (Hayzenberg,1901-1977), N. Bohr (1883-1962) gibi bilim insanlarının çalışmaları ile doğa yasaları kesin ve zorunlu olmaktan çıkıp olası olarak görülmeye başlanmıştır.
Aşağıdaki görsel size bilimsel yöntemle ilgili ne tür bilgiler veriyor?
Görüşlerinizi aşağıdaki boşluğa yazınız.
47 Göçün Nedenleri %20  Kaynak TUİK 2016 3.1.3 Bilimin Değeri Bilim bir toplumun itici gücüdür.
Toplumlara daha fazla ve daha iyi gelişme imkânı sağlayan bilimin insanların yaşamında entelektüel bir değeri de vardır.
Bilim, insanlara belli bir dünya görüşü oluşturma, belli ilkelere göre düşünme, olaylara ve olgulara nesnel, eleştirel bir bakış açısıyla bakma imkânı verir.
Bireylere kazandırdığı bilimsel zihniyet ile dürüst ve tarafsız olmayı, sürekli yeni değerler, bilgiler ve karşılaştırmalarla görüşlerini test edebilmesi gerektiğini öğretir.
Karşılaşılan problemleri sabırlı, etraflı ve uzak görüşlü bir şekilde ele alma alışkanlığı kazandırır.
Bilme merakı sayesinde özgürleşen insanın hurafelere ve batıl inançlara bel bağlamayıp bilginin peşinde olması, yaşanılan toplumun daha refah, daha güzel hale gelmesine yol aça r.
Diğer yandan bilimi değerli kılan günlük yaşama kazandırdığı kolaylıklardır.
Teknolojik araç ve gereçler bilimsel bilginin günlük yaşama girmiş şeklidir.
Örneğin, tıp bilimi, kriminoloji (suç bilimi), savunma sanayi, eğitim, bilişim, biyomühendislik, enerji, organik kimya endüstrisi ve bu uygulamalarında görmekteyiz.
Röntgen ışımaları, tomografi cihazları, ölçme aletleri ile hastalıklar kolayca teşhis edilirken; DNA testi, parmak izi, hatta saç telinden suçluların tespiti, uydudan yer tespiti yapan çok hassas araçlarla terör odaklarının tespiti, genel ağ ortamında insanların oturdukları yerden birçok işlerini hâlledebilmeleri gibi birçok alanda teknolojinin nimetlerinden yararlanılmaktadır.
..................................................................................................................................... ............................................................................................................................... ............................................................................................................................... %13 %12 %55 İş bulma Eğitim Tayin atama Diğer 48 3.2.
Bilim-Felsefe ilişkisi Görsel 1.15 Felsefe bilim, bilim de felsefe üzerine düşünme gereği duyar.
“Bilimsel keşifler ve bilim tarihi yalnızca mantıksal, akılsal süreçlerin bir ürünü değildir; bilimin temelinde akıl dışı, mantık dışı, bilim dışı öğeler; metafizik, dinsel, büyüsel, sanatsal ve hepsinden önemlisi felsefi öğeler de bulunur.” Felsefe genel bir varlığı anlamlandırma faaliyeti olarak bilimden önce gelir.
İlk çağda insanların içinde yaşadıkları evren ile ilgili sorgulamaları bilimlerin doğuşuna zemin hazırlamıştır.
Bu nedenle ilk çağda filozof olarak adlandırılan insanlar aynı zamanda bilim insanlarıdır.
Örneğin, ilk çağ filozoflarından Thales, Pythagoras, Aristoteles, Platon gibi filozofların astronomi, matematik, geometri alanlarında ortaya koydukları çok önemli bilgiler bugün bile hâlâ kullanılmaktadır.
Zamanla bilimlerin felsefeden ayrılarak, ayrı birer bilgi alanı hâline gelmiş olmaları, bu iki alanın ilişkisini koparmamış, birbirinden beslenen alanlar olarak yakın ilişkileri devam etmiştir.
Amaç bakımından bilim ve felsefe arasında paralellik bulunur.
Her ikisi de hazır ve basmakalıp bilgi ile yetinmeyip eleştirici bir tavırla evrendeki düzenin sebep ve kanunlarına inmek, insanı ve hayatı anlamak isterler.
Aralarındaki fark, yöntem yönündendir.
Bilimler, olaylar ve olgular dünyasındaki bir problemi bunlara uygun bir araştırma tekniği ile neden-sonuç ilişkisini ortaya koyarken; felsefe ele alınan bu olayların özünü ve kullanılan kavramların anlamını vermeye çalışır.
Bilimlerin buluş ve ilerleyişleri felsefe için yönlendirici olurken; felsefenin bilimlerin vardığı sonuçları birleştirerek değerlendirmesi bilimler için ufuk genişletici olmakta, düşünme hazinesine yeni açılımlar eklemekte- Alexandre Koyre 49 3.3.
Bilimle Yaşam Arasındaki İlişki Görsel 1.16 Bilimin sağladığı imkanları şu ya da bu doğrultuda kullanmak insana kalmıştır.
B. Russell’ın,“Bilgelikle birleştiğinde bilimin sağladığı kudret tüm insanlığa büyük ölçüde refah ve mutluluk getirebilir.
Tek başına ise yalnız yıkıntıya yol açar” sözünden ne anlıyorsunuz?
Düşünelim dir.
Örneğin felsefecilerin “Değişmez doğa yasaları var mıdır?” sorusunu fizik bilimi kesinliği yüksek bir cevap vermiş olmakla (yer çekimi yasası, suyun kaldırma kuvveti gibi) birlikte bu cevap felsefecilere yeni bir soru alanı açmaktadır.
“Doğa yasası nedir?, “Nedensellik ve mekanizm nedir?
gibi sorularla felsefeciler bilimlerdeki kavram ve ilkeleri aydınlatarak, onların gerçekliği yansıtmadaki başarılarını eleştiriye tabi tutarak, bilimlere doğru yöntemlere ulaşma, teori kurma ve geliştirme olanakları sağlar.
Bilimsel bilginin değerini, diğer bilgi türleri arasındaki yerini ve önemini ortaya koymak yine felsefenin işidir.
Kısaca B. Russell’ın (Rasıl,1872-1970) “Bildiklerimiz bilim, bilmediklerimiz felsefedir” sözünde ifade ettiği gibi bilim, insanların dikkatini dış olaylara çekerken, felsefe dikkatleri yeniden olaylardan insana çekmekte, böylece bilmekte olan zihnin bilmedeki imkân ve sınırlarını tartışmaya açmaktadır.
Günümüz bilgi çağı, bilimin hayatımızla nasıl iç içe geçtiğini, onun yaşamımızın ayrılmaz bir parçası hâline geldiğini gösterir.
Kullandığımız araba, bindiğimiz uçak, anında bilgiye ulaşmayı sağlayan iletişim araçları hayatımızı kolaylaştırmakta, hastalıklarımıza daha kolay çözüm bulabilmekteyiz.
İnsan yaşamını kolaylaştırmak için 50 üretilen teknoloji, insanın yaşam kalitesini artırmak için yapıldığı sürece faydalıdır ancak madalyonun bir de ters yüzü vardır.
Bilim, özellikle bilime dayalı teknoloji bugün insanların yaşamına tahakküm edebilmektedir.
B. Russell’in de dediği gibi bilim ve teknoloji insanlığı ileri götürebildiği gibi, insanlara zarar verecek hâle de gelebilmektedir.
İnsani özden uzaklaşma, makineleşmeyle birlikte işsizlik sorunlarının artması, yalnızlaşma ve yabancılaşma, gibi sorunlar bunlardan bazılarıdır.
Bilim ve teknolojinin fayda ve zararı kendisinde değil, hangi amaçla ve kimlerin elinde olduğuna bağlıdır.
Örneğin, bilgisayar ve genel ağ bize bilgi dünyası ile teknoloji dünyası arasında köprü kurarak hayatımızı kolaylaştırmayı amaçlamasına rağmen; genel ağ ortamında işlenen bilişim suçları (hırsızlık, dolandırıcılık, sahtecilik, özel yaşamın gizliliğinin ihlali ve cinsel istismar gibi) sadece bireylerin değil, ülkelerin güvenlik ve ekonomik bütünlüğüne yönelik bir tehdit oluşturur hâle gelmiştir.
Francis Bacon’ın (Beykın,1561-1626) da dediği gibi “Bilgi güçtür.” Ancak bu güç bilimin yıkmak ve yok etmek amacıyla kötüye kullanımını gerektirmemektedir.
Savunma amaçlı üretilmesi gereken silahların yok etmeye odaklanması, küresel ısınma, çevre kirliliği, doğal kaynakların azalması, genetik bilimi çalışmalarının korkutucu sonuçlar içermesi, bilim insanının suçu değil, bilimi kötü niyetle kullanan insanların suçudur.
Doğu tıbbının önemli hekimlerinden olan Ebubekir Razi (865- 925)’nin “Bir dirhem ilim, bin okka edebe muhtaçtır” sözünde ifade gibi sorun üretilenin insanlığın yararına kullanılıp kullanılmaması sorunudur.
Kısaca bilim, her iki durumda da, yani gerek olumlu ve yapıcı gerekse olumsuz sonuçlara yol açacak biçimde kullanıldığı zaman, yaşantımızı doğrudan etkilemektedir.
Görsel 1.18 Bilim ve teknoloji günümüzün ayrılmaz ikilisidir.
Görsel1.19 “Bilim savaş zamanında bizi param parça etmeye yarıyor; barış zamanında da yaşamımızı çekilmez duruma sokuyor” Einstein 51 3.
Uygulama: I. Bilimin büyük trajedisi, güzelim bir hipotezin acımasız bir gerçek tarafından öldürülmesidir.
Bu görüş, bilimsel hipotezle ilgili aşağıdaki yargılardan hangisini destekler?
A) Hipotez oluşturulurken bilimsel yasalardan yararlanılmalıdır.
B) Bir hipotezi çürütecek kanıtın bulunamamış olması, o hipotezin doğru olduğunu gösterir.
C) Bilinmeyenin açıklanmasını sağlayan hipotezler güzel görünür.
D) Bir hipotez doğru görünse de araştırma bulguları onun yanlış olduğunu ortaya koyabilir.
E) Hipotez hem yalın hem doğru olmalıdır.
(2002—ÖSS sorusu) II.
Aşağıdaki ifadelerdeki boşluklara parantez içinde verilen kavramlardan uygun olanı yerleştiriniz (öznel, betimleme, hipotez, nesnel, bilimsel yöntem, yasa).
1.
Bilim…………… , felsefe……………bir etkinliktir 2.
Olgular arasındaki ilişkileri saptama, sınıflama ve kaydetme bilimsel yöntemin……….……………..aşamasında gerçekleşir.
3 ………………..bir yanı ile eylemsel, bir yanı ile düşünsel bir süreçtir.
4.
Gözlem ya da deney sonuçları karşısında doğrulanmış olan genellemelere……………, henüz doğrulanmamış ya da yeterince doğrulanmamış olan genellemelere ise…………………..denir.
III.
Aşağıdakilerden hangisi bilimin hangisi felsefenin özelliğidir?
Boş bırakılan yerlere yazınız.
1.
Nesnel olma (.................... )özelliğidir.
2.
Deney ve gözleme dayanma (.................... )özelliğidir.
3.
Gerçeğe ulaşmaya çalışma hem (.................... ), hem de (.................... )özelliğidir.
4.
Kavramsal düşünme ve mantıksal çözümleme işlevi (.................... )özelliğidir.
5.
Konusu bakımından evrensel olma (.................... ), cevapları bakımından evrensel olma (.................... )özelliğidir.
6.
Evreni ve insanı anlamak hem (.................... ), hem de (.................... ) özelliğidir.
52 Maharet güzeli görebilmektir  Sevmenin sırrına erebilmektir Cihan âlem herkes bilsin ki şunu; En büyük ibadet sevebilmektir.
Yunus Emre  “İnsanın eylemlerinin amacı mutluluk mu yoksa erdemli ve ahlaki bir hayat mı olmalıdır?” sorusuna yukarıdaki dizeler nasıl bir cevap vermektedir?
• Etik • Sorumluluk • Özgürlük • Mutluluk • Hedonizm • Ahlak Felsefesinin Konusu • Mutluluk ve İyilik İlişkisi • Özgürlük, Sorumluluk ve Kural (Norm) İlişkisi  ANAHTAR KELİMELER NELER ÖĞRENECEĞİZ?
HAZIRLIK SORUSU IV.
BÖLÜM: AHLAK FELSEFESİ Erdem, dürüstlük, sorumluluk, doğruluk gibi evrensel değerler  filozoflar tarafından en yüksek iyi olarak kabul edilir.
53  Ahlak, insanların toplum içindeki davranış, eylemlerini ve birbirleriyle olan ilişkilerini düzenlemek amacıyla kabul edilen ilkeler topluluğudur.
Günlük yaşamda düşünceden ziyade eylemle iç içe bulunduğumuz için insanın sorduğu soruların birçoğu daha çok ahlak ile ilgilidir.
Ünitemizin bu bölümünde ahlakla ilgili sorulan soruların ışığında iyi ve kötünün ölçütünün filozoflarca nasıl algılandığını, özgürlük ve sorumluluk ile mutluluk ve iyilik kavramları arasındaki ilişkinin ne olduğunu tespit etmeye çalışacağız.
Değerlerin insan yaşamını yönlendirme ve anlamlı kılmadaki rolünü kavramak önceliğimiz olacaktır.
4.
AHLAK FELSEFESİNİN KONUSU VE PROBLEMLERİ  4.1.
Ahlak Felsefesinin Konusu Ahlakı konu alan ahlak felsefesi (etik), ahlakın yapısını, özünü ve doğasını felsefi açıdan inceleyerek, temel değer ve ilkelerin neler olduğu üzerinde durur, insan için neyin iyi, neyin kötü olduğunu tanımlamaya, olan ve olması gerekeni belirlemeye çalışır.
Ahlak iyi ve kötü davranışların pratikteki değeri, ahlak felsefesi ise iyi ve kötü davranışın teorisi şeklinde tanımlanır.
Ahlak felsefesi ahlakı felsefi açıdan ele alırken onunla aynı alanı ifade eden etik sadece ahlakı değil tüm insan eylemlerini ve bu eylemlere dayalı tüm kavram ve ilişkileri (insan hakları, yönetsel, mesleki ve örgütsel ilişkiler gibi) konu alır.
Ahlak felsefesi, “İnsan hayatının amacı ne olmalıdır?, Ahlaki eylemler niyetleriyle mi yoksa sonuçlarıyla mı değerlendirilmelidir?
Mutlak bir özgürlük mümkün ve istenir bir şey midir?” gibi sorulara cevap vermeye çalışır.
Şimdi bu sorulardan bazılarının nasıl cevaplandırıldığını ele alalım.
4.1.1 İyi ve Kötünün Ölçütü Ahlaki değerlerin en başında gelen iyi, insana bağlı olarak anlam kazanan öznel bir değer midir?
Yoksa insandan insana, çağdan çağa, toplumdan topluma değişmeyen nesnel bir şey midir?
Düşünelim Hoca Nasreddin, oğluyla birlikte köyüne gidiyormuş.
Oğlunu eşeğe bindirmiş, kendisi yürümüş.
Karşıdan gelenler, oğlunu göstererek: “Ak sakallı adam yürürken bacak kadar çocuk eşekte gidiyor.
“Zamane çocuğu işte.” demişler.
Hoca oğlunu indirip kendisi binmiş.
Az sonra birkaç kişiyle daha karşılaşmışlar.
Bunlar ise: “Koca adama bak!
Bu sıcakta minnacık çocuğu yaya yürütüyor.
Hiç insafı yok.” demişler.
Hoca, eşeğe oğlunu da bindirmiş.