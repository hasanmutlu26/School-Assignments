Şapka Giyilmesi Hakkında Kanun kabul edildi.
Tekke, zaviye ve türbeler kapatıldı.
25 Kasım 30 Kasım 1925 1925 3.
4.
HUKUK ALANINDAKİ YENİLİKLER 3.
Ünite 111 Osmanlı Dönemi’nde ülkede hem Müslümanlar hem de gayrimüslimler (Müslüman olmayanlar) yaşamaktaydı.
Müslümanlar İslam hukukuna, gayrimüslimler ise sosyal düzenlerinde kendi dinî hukuklarına bağlıydılar.
Ayrıca ülkedeki yabancılara da kapitülasyonlarla hukuki bir ayrıcalık tanınmıştı.
Tüm bu farklı hukuk sistemlerinin aynı anda geçerli olması ülkedeki hukukbirliğini bozuyordu.
Hukuk birliğinin bozulması beraberinde siyasi ayrılıklara da neden olmaktaydı.
Türkiye Cumhuriyeti, millî ve üniter bir devlet anlayışınıi benimsediğinden dolayı hukuk alanında birliği sağlayıcı adımlar atmayı hedeflemişti.
Bu hedef doğrultusunda Avrupa’nın çeşitli ülkelerinin hukuk sistemleri incelendi ve bazıları Türk milletinin yapısına en uygun hâle getirilerek hukuk alanında yeni düzenlemeler yapıldı.
Böylece hukuk sisteminin akılcı, bilimsel, laik ve millî esaslara dayandırılması, yeni Türkiye Cumhuriyeti’nin idari yapısını çağdaşlaştırmıştır.
Türk toplumunda birlik sağlayarak millî bünyeyi güçlendirmiştir.
3.
4.
2.
Türk Medeni Kanunu Hukuk alanında kişilerin birbirleriyle ilişkilerini, aile, eşya, borçlar ve miras hukukunu düzenleyen kanuna, medeni kanun denilmiştir.
Osmanlı’nıın son döneminde medeni kanun olarak Mecelle kullanılmıştır.
19. yüzyılda Ahmet Cevdet Paşa başkanlığında bir kurul tarafından hazırlanmıştır.
Türkiye Cumhuriyeti’nin çağdaş, laik ve demokratik bir yapıya kavuşturulması için toplum hayatının bu ilkelere göre düzenlenmesi gerekliydi.
Mecelle’nin oluşturmak istenen yeni Türk toplumunun günlük ihtiyaçlarına cevap veremeyeceği anlaşılınca yeni bir medeni kanun hazırlığına girişildi.
Bu hazırlık sırasında çağdaş toplumların medeni kanunları incelendi ve İsviçre Medeni Kanunu Türk sosyal hayatına en uygun medeni kanun olarak kabul edildi.
Çünkü İsviçre Medeni Kanunu’nun pratik, akılcı ve demokratik niteliğinin diğer incelenen medeni kanun örneklerinden ileri olduğu görüldü.
17 Şubat 1926’da TBMM, çıkardığı kanunla Türk Medeni Kanunu’nu kabul etti.
Kanun 4 Ekim 1926’da yürürlüğe girdi.
Türk Medeni Kanunu’nun kabulü ile aile yapısı çağdaş toplumlara göre yeniden düzenlendi.
Türk toplumunda hukuksal eşitlik sağlandı ve böylece hukuk sisteminin laikleştirilmesi konusunda önemli bir adım atıldı.
Türk Medeni Kanunu’nun kabulü ile 1.
Din, dil, ırk ve cinsiyet gözetmeksizin bütün Türkiye Cumhuriyeti vatandaşlarına kanun önünde eşitlik getirildi.
2.
Türk kadını toplumsal hayatta her türlü sosyal haklara kavuştu.
3.
Türk kadını çeşitli mesleklerde çalışma hakkı kazandı.
4.
Tek eşlilik kuralı getirildi.
5.
Kadınlara da boşanma hakkı verildi.
6.
Evliliğin resmî nikah memuru huzurunda yapılması kabul edildi.
7.
Kadınlara, mirastan eşit pay alma hakkı tanındı.
Bilgi Notu Mecelle: Avrupa’da bilimsel bir kurul tarafından hazırlanan ilk kanun İmparator Justinianus’un (Jüstinyanus) kanunnamesidir ve İstanbul’da hazırlanmıştır.
Avrupa kanunlarının esasıdır.
Mecelle, İslam dünyasının ve Osmanlı Devleti’nin ilk sistemli medeni kanun çalışmasıdır.
Mecelle, 1926’da İsviçre Medeni Kanunu’nun kabul edilmesine kadar 57 sene uygulandı.
Avrupa kanunlarında olduğunda gibi kural ve kaidelerin zamanın esaslarına göre değişeceğini ilke edinen bir medenî kanundur.
Bu nedenle usul olarak Avrupalı kanunların devamı, esas olarak şer’i esaslı bir düzenlemedir.
Arapça, Bulgarca, Rumca ve Ermenice, Fransızca ve İngilizce’ye tercüme edildi.
Uluslararası saat ve takvim kabul edildi.
26 Aralık 1926 17 Şubat Türk Medeni Kanunu kabul edildi.
1925 Tablo 3.2: Hukuk Alanında Yapılan Yenilikler Yıl Kabul Edilen Kanun Uyarlama Yapılan Ülke 1926 Türk Ceza Kanunu kabul edildi.
İtalya 1929 Ticaret Kanunu (kara ticareti) kabul edildi.
Almanya 1932 İcra ve İflas Kanunu kabul edildi.
İsviçre ATATÜRKÇÜLÜK VE TÜRK İNKILABI 112 Görsel 3.11: Atatürk İzmir Erkek Lisesinde ders izlerken 1.
Toplumun eğitim anlayışının değişmesinin o topluma etkileri  nelerdir?
2.
Bir toplumun sanat anlayışı, devlet politikalarıyla değişebilir mi?
Araştır Öğren Paylaş Eğitim toplumsal bir ihtiyaçtır.
Eğitim, toplumun kimliğini yapılandırır ve sonraki nesillere bu toplumsal kimliği aktarmak için kullanılır.
Cumhuriyetin ilk yıllarında eğitimin en büyük sorunu öğretim birliğinin bulunmamasıydı.
Osmanlı coğrafyasında faaliyet gösteren medreseler, mektepler, azınlık okulları ve yabancı okullar farklı öğretim programları uygulamaktaydı.
Tanzimat Dönemi’nde, Osmanlı idarecileri eğitim ve öğretimi çağın gereklerine göre yeniden düzenlediler.
Fakat bu düzenlemeler istenilen sonucu vermediği için Cumhuriyet Dönemi’nde inkılapçı bir tutumla eğitim meselesi kökten ele alınarak çözülebildi.
Mustafa Kemal Paşa 1 Mart 1922’de Ankara Maarif Kongresi’nde yaptığı konuşmada yeni dönemin eğitim anlayışını şöyle özetlemişti: “Bir millî eğitim programından bahsederken eski devrin hurafelerinden ve fikri özelliklerimizle hiç de ilgisi olmayan yabancı fikirlerden, Doğu’dan ve Batı’dan gelebilen bütün etkilerden tamamıyla uzak, millî karakter ve tarihimize uygun bir kültür kastediyorum.
Çünkü millî dehamızın tamamıyla gelişmesi, ancak böyle bir kültür ile sağlanabilir.
Gelişigüzel bir yabancı kültür şimdiye kadar takip olunan yabancı kültürlerin yıkıcı sonuçlarını tekrar ettirebilir.” (Görsel 3.11).
Bu anlayış doğrultusunda Mustafa Kemal Paşa, eğitim-öğretim alanında atılacak somut adımları ve yapılması planlanan yenilikleri 1 Mart 1922’de TBMM’nin açılış konuşmasında şöyle sıralamıştır.
“Düşüncemi birkaç kelime ile açıklamak için diyebilirim ki, genel olarak bütün köylüye okumak, yazmak ve vatanını, dinini, dünyasını tanıtacak kadar coğrafya tarih, din ve ahlâk ile ilgili bilgiler vermek ve dört işlemi öğretmek eğitim programımızın ilk amacıdır.
Efendiler, Bu amaca kavuşmak tarihi eğitimimizde kutsal bir aşama olacaktır.
1926 1926 Yeni Türk Ceza Kanunu kabul edildi.
TBMM’de “Zafer Bayramı Kanunu” ile 30 Ağustos günü bayram olarak kabul edildi.
1 Mart 1 Nisan 3.
5.
EĞİTİM VE KÜLTÜR ALANINDA YAPILAN İNKILAPLAR 3.
Ünite 113 Bir yandan cahilliğin kaldırılması ile uğraşırken diğer yandan da memleket çocuklarını sosyal hayat ve ekonomide fiilen etkili ve yararlı kılabilmek için gereken basit bilgileri uygulamalı bir biçimde vermek yöntemi eğitimimizin temelini oluşturmalıdır.
Efendiler, medeni ve çağdaş bir sosyal topluluğun bilim ve kültür yolunda yalnız bu kadarla yetinemeyeceği şüphesizdir.
Ulusumuzun zekâsının gelişmesi ve böylece uygun olan medeniyet düzeyine ulaşması, doğal olarak yüce görevleri yürütecek elemanları yetiştirmekle ve milli kültürümüzü yüceltmekle mümkündür.
Bu, ilk ve son iki eğitim aşaması arasında, orta eğitimin gerekliliği tabiidir.
Orta eğitimin amacı, ülkenin ihtiyaç duyduğu çeşitli hizmet ve sanat elemanlarını yetiştirmek ve yüksek eğitime aday hazırlamaktır.
Orta eğitimde de eğitim ve öğretim yöntemlerinin pratik ve uygulamalı olması temeline uymak şarttır.
Kadınlarımızın da aynı öğretim aşamalarından geçerek, yetişmelerine önem verilecektir.” Mustafa Kemal, Türkiye Cumhuriyeti’ni kurarak yalnızca devletin idari yapısını değiştirmeyi düşünmedi.
Aynı zamanda bu devleti yaşatacak, millî varlığının bilincinde olan çağdaş bir toplum da hedefledi.
Bu hedeflerin gerçekleşmesi de sağlıklı eğitim anlayışına sahip olmak ve sağlam bir eğitim sistemi kurmakla mümkündü.
Mustafa Kemal, işte bu yeni eğitim-öğretim sisteminde yetişecek Türk çocuklarının ve gençlerinin eğitim hedeflerini de şu biçimde belirlemişti: “Efendiler, yetişecek çocuklarımıza ve gençlerimize, görecekleri eğitim sınırı ne olursa olsun, en önce ve her şeyden önce Türkiye’nin bağımsızlığı için kendi benliğine ve millî geleneklerimize düşman olan bütün unsurlarla mücadele etmek gereği öğretilmelidir.
Uluslararası dünyanın bugünkü durumuna göre, böyle bir savaşın gerektirdiği mücadele ruhunu taşımayan insanlara ve bu nitelikteki insanlardan kurulu topluluklara yaşama ve bağımsızlık hakkı yoktur.” (Görsel 3.12).
3.
5.
1.
Tevhid-i Tedrisat Kanunu Mustafa Kemal daha Millî Mücadele yıllarında eğitim meselesini çözmenin en önemli adımının Osmanlı Devleti’nde oluşan öğretim ikiliğini çözmek olacağını belirtiyordu.
Çünkü Osmanlı toplumu mektep-medrese ayrılığının zararlarını ve yabancı okulların millî bünyemize yaptıkları yıkıcı etkileri görmüştü.
Öğretimdeki bu çok başlılık yeni Türk toplumunun ilerlemesi önünde en büyük engeldi.
Cumhuriyetin ilanından kısa bir süre sonra 3 Mart 1924’te TBMM, Tevhid-i Tedrisat Kanunu’nu kabul etti.
Bu kanuna göre Türkiye Cumhuriyeti’ndeki bütün okulların programlarının ve eğitim sisteminin düzenlenmesi Millî Eğitim Bakanlığına bırakıldı.
Tevhid-i Tedrisat Kanunu ile eğitim sistemi çağdaş, laik ve millî bireyler yetiştirecek şekilde düzenlendi.
Kanunun yürürlüğe girmesinden sonra Millî Eğitim Bakanlığı yaptığı inceleme sonucunda, 11 Mart 1924’te medreselerin kapatılmasına kanuna bağlı bir genege ile karar verdi.
Bu adım eğitimin laikleşmesi yönünde atılmış büyük bir adım oldu.
Bunun yanı sıra kanun gereği azınlıklara ve yabancılara ait okullarda dinî ve siyasi propagandalara izin verilmemiş, bu okullar Millî Eğitim Bakanlığının denetimine bırakılmıştı.
9 Şubat 1926 tarihli bir genelgeyle azınlıklara ve yabancılara ait okullarda Türkçe, tarih ve coğrafya derslerinin Türk öğretmenler tarafından verilmesi zorunluluğu getirilmişti.
Bu şartları kabul etmeyen okullara da Türkiye Cumhuriyeti’nde faaliyet gösterme izni verilmemişti.
Bu adımla laikleşen eğitimin millî olma niteliği de sağlamlaştırıldı.
Görsel 3.12: Atatürk, Kız Enstitüsünde ders izlerken Adana, 19 Kasım 1937 1926 1926 Kabotaj Kanunu yürürlüğe girdi.
1 Temmuz Alpullu Şeker Fabrikası kuruldu.
ATATÜRKÇÜLÜK VE TÜRK İNKILABI 114 Tevhid-i Tedrisat Kanunu’yla eğitimin planlanması, denetlenmesi ve yürütülmesi Millî Eğitim Bakanlığına verildi.
Böylece Türkiye Cumhuriyeti yurttaşları arasında eğitim ve öğretimde birliği gerçekleştiren Tevhid-i Tedrisat Kanunu, eğitim sisteminde laik, millî, akla dayalı, bilimsel ve çağın sosyal ihtiyaçlarına göre düzenleme yapabilme imkânı tanıdığından Türk inkılabının en önemli adımlarından biri oldu.
3.
5.
2.
Harf İnkılabı Türkler tarih boyunca farklı alfabeler kullanmışlardı.
Orta Asya’da Köktürkler ve Uygurlar zamanında Türk alfabeleri kullanılmış, İslamiyet’in kabulü ile birlikte Arap alfabesi benimsenmişti.
Osmanlı Dönemi’nde XIX.
yüzyıldan itibaren Arap harflerine dayalı yazının değişmesi ya da yeniden düzenlenmesi konusunda dönemin aydınları arasında tartışmalar sürmüş ama alfabenin yenilenmesi konusunda bir sonuç alınamamıştı.
Millî Mücadele sonrasında çağdaşlama hedefine uygun olarak alfabenin değişmesi meselesi tekrar ele alındı.
Özellikle Azerbaycan’ın Latin harflerine dayalı yeni bir alfabe kabul etmesi, Türkiye’de de Latin harflerinin kabulünü tekrar gündeme getirdi.
Türk inkılabı sürecinde Mustafa Kemal, bütün Batı toplumlarının kullandığı Latin harflerini, çağdaş dünyayla bütünleşmek için kullanılmasını uygun buldu.
Bu amaçla çalışmalara başladı.
Mustafa Kemal’in bu çabası doğrultusunda çalışmalar yapan Dil Encümeni, farklı alfabeleri inceleyerek kendisine bir rapor sundu.
Bu rapor üzerine Mustafa Kemal, 8 Ağustos 1928’de İstanbul Gülhane Parkı’nda halka hitap ederek harf inkılabını şöyle duyurdu: “Arkadaşlar, güzel dilimizi ifade etmek için yeni Türk harflerini kabul ediyoruz.” Mustafa Kemal, bütün yurttaşlara yeni harflerle okuma yazma öğretilmesini istedi.
Önce Dolmabahçe Sarayı’nda başlayan dersler kısa sürede tüm ülkeyi sardı.
Mustafa Kemal bu dersleri yakından izledi.
Hatta sırf bu amaçla yurt gezileri yaptı (Görsel 3.13).
Bu yeni harf seferberliği halk arasında iyice benimsendikten sonra 1 Kasım 1928’de yeni harflerin kullanılması bir kanunla resmî hâle geldi.
3 Kasım 1928’de yürürlüğe giren kanunla bütün resmî yazışmaların yeni Türk harfleri ile yapılması yasal zorunluluk oldu.
Yeni harflerin resmen kabulü ile ülkede okuma yazma seferberliği başlatıldı.
24 Kasım 1928’de Millet Mekteplerinin açılması kararlaştırıldı.
Bu okullar halkın işlerini aksatmadan onları yeni alfabe ile okuryazar yapmayı hedefliyordu.
Hatta Millet Mekteplerinin merkezlerine ulaşım imkânı bulamayan yurttaşlar için gezici Millet Mektepleri oluşturuldu.
Gazi Mustafa Kemal, halkçılık ilkesi doğrultusunda kurulan ve kendisine başöğretmenliği teklif edilen Millet Mektepleri’nin başöğretmenliğini kabul etti.
Sıra Sizde Türklerin tarih boyunca farklı alfabeler kullanmasının sebebi ne olabilir?
Sıra Sizde Latin alfabesinin kabul edilmesinin Türk toplumunun üzerindeki etkilerini tartışınız.
Görsel 3.13: Atatürk halka yeni alfabeyi tanıtıyor, Kayseri 1928 1926 1927 Kayseri Uçak Fabrikası kuruldu.
Devlet Demiryolları ve Limanlar Genel Müdürlüğü kuruldu.
Bilgi Notu Millet Mektepleri Teşkilatı Talimatnamesi bakanlıkça hazırlanıp Şura-yı Devlet’e sunuldu.
11.11.1928 tarihinde hükûmet ve aynı gün Cumhurbaşkanı tarafından onaylandı.
Aynı gün Bakanlar Kurulunun Ankara’da yaptığı toplantıda Mustafa Kemal Paşa’ya Millet Mektepleri Başöğretmenliği unvanı layık görüldü.
24.11.1928 tarihinde talimatname Resmi Gazete’de yayınlandı.
Daha sonra bu talimatname daha da geliştirildi ve 1929 yılında yeni bir talimat yayınlandı.
Talimatnamelerle vilayetlerde “Millet Mektebi Vilayet Heyeti” adı verilen özel bir kurul oluşturuldu.
İlçelerde de Kaymakamın başkanlığında “Millet Mektebi ilçe Heyeti” Nahiyelerde ise Nahiye Müdürü’nün başkanlığında Millet Mektepleri Nahiye Heyeti faaliyet gösteriyordu.
Köylerde ise bu işi muhtar ve ihtiyar heyetleri yürütüyordu.
Bu okullar etkin olarak Ocak 1929 tarihinde öğretime başladı.
3.
Ünite 115 3.
5.
3.
Tarih Alanındaki Çalışmalar Tarih bir milletin kimliğidir.
Milletin bireylerini ortak bir bilinçle birbirine bağlama işlevi görür.
Zaman içerisinde milletlerin oluşumunda tarih, dil ile birlikte en başta gelen ögelerdir.
Türk inkılabı millet düşüncesini esas almıştır.
Türkiye Cumhuriyeti millî devlet felsefesi doğrultusunda yurttaşları arasında millî bilincin oluşması için yeni bir Türk tarih görüşünün oluşturulmasına önem vermiştir.
Atatürk, ortak bir payda oluşturacak millî kimlik inşası için Millî Mücadele sonrasında Türk tarihi çalışmalarına bizzat öncülük etmiştir.
Atatürk’e göre, millî kültürün temelleri esas olarak millî tarihte aranmalıdır.
Yeni Türk tarih görüşüne “Türk Tarih Tezi” denmiştir.
Türkiye Cumhuriyeti’nin tarih görüşü olan Türk Tarih Tezi, hanedan eksenli tarih yerine millet eksenli tarih yazımını esas almıştır.
Türk Tarihi Tetkik Cemiyetinin ana hedefi Türk tarih tezi doğrultusunda: 1.
Türk milletinin medeniyetin beşiği Orta Asya’dan çıktığını, 2.
Türklerin dünyadaki pek çok medeniyetin kurulup gelişmesindeki katkılarını, bilimsel yöntemleri kullanarak kanıtlamaktır.
Bu amaçla oluşturulan Türk Tarih Heyeti “Türk Tarihinin Ana Hatları” adlı bilimsel eseri meydana getirmiştir.
Ardından 15 Nisan 1931’de Türk Tarihini Tetkik Cemiyeti (Türk Tarih Kurumu) kurulmuştur.
Bu kurumun görevi, Türk tarihini bilimsel yöntemle incelemek, millî ve uluslararası kongrelerde Türk Tarih Tezi’ni açıklamaktır.
Türk Tarih Tezi’nin ortaya konulması ve Türk Tarihi Tetkik Cemiyetinin kurulmasının ardından bizzat Atatürk’ün katılımıyla 2 Temmuz 1932’de I.Türk Tarih Kongresi toplandı.
Türk Tarih Tezi çalışmalarına süreklilik getirecek bilim insanı yetiştirmek için de 9 Ocak 1936’da Ankara’da Dil ve Tarih, Coğrafya Fakültesi kuruldu.
Türk tarihini bilimsel yöntemlerle araştırarak Türk milletinin tarih içerisinde oynadığı olumlu rolü ortaya çıkarmak, Atatürk’ün milliyetçilik ilkesi doğrultusunda atılan bir adım olmuştur (Görsel 3.14).
Görsel 3.14: Atatürk tarih dersinde, 26 Kasım 1930 Türk çocuğu ecdâdını tanıdıkça, daha büyük işler yapmak için kendinde kuvvet bulacaktır.
1927 1928 Kayseri’de ilk köy öğretmen okulu açıldı.
Anayasadan laikliğe aykırı maddeler çıkarıldı.
10 Nisan ATATÜRKÇÜLÜK VE TÜRK İNKILABI 116 3.
5.
4.
Dil Alanındaki Çalışmalar Dil, millî kültürü kuşaktan kuşağa aktaran en güçlü araçtır.
Milleti oluşturan etkenlerin en başında gelir.
Atatürk millî varlığı oluşturması bakımından dilin önemini vurgulamak için şöyle demiştir: “Millî duygu ile dil arasındaki bağ çok kuvvetlidir.
Dilin millî ve zengin olması, millî duygunun gelişmesinde başlıca etkendir.
Türk dili, dillerin en zenginlerindendir; yeter ki bu dil, bilinçle işlensin.” Türk dili, tarihî akış içerisinde Arapça ve Farsçadan aldığı kelime ve tamlamalarla özünden uzaklamıştı.
Bu durum aydınların kullandığı Türkçe ile halkın konuştuğu Türkçe arasında bir kopukluk meydana getirmişti.
Osmanlı Devleti’nin son dönemlerinde bu kopukluğu gidermek için aydınlar arasında dilin sadeleşmesine yönelik bir tartışma başlamıştı.
1911’de Selanik’te çıkarılan “Genç Kalemler” dergisi etrafında toplanan edebiyatçılar, Türkçenin sadeleştirilmesi konusunda bir çalışma başlatmışlarsa da bu çabaları halk arasında yaygınlık kazanamamıştı.
Cumhuriyet Dönemi’ne gelindiğinde milliyetçilik ilkesi doğrultusunda dilin sadeleştirilmesi konusu tekrar ele alındı ve daha sistemli bir hâle getirildi.
Atatürk, “Dil işlerini düşünecek zaman gelmiştir.” diyerek dilde sadeleşme hareketinin başlaması gerektiğine değinmişti.
Bu doğrultuda, 26 Eylül-5 Ekim 1932 tarihleri arasında, Atatürk’ün de katılımıyla I. Türk Dili Kurultayı toplandı.
Hemen ardından 12 Temmuz 1932’de Türk Dili Tektik Cemiyeti (Türk Dil Kurumu) kuruldu.
Bu kurumun başlıca faaliyetleri: 1.
Türk dilinden yabancı kelimelerin atmak, 2.
Aydınların dili ile halk dili arasındaki kopukluğun gidermek, 3.
Konuşma dili ile yazı dilini birleştirmek, 4.
Halk ağzından derlemeler yapmak, 5.
Kitaplardan taramalar yapmaktır.
Aynı zamanda Türk Dili Tektik Cemiyetinin amacı, millî ve uluslararası kongrelerde Türk dilinin zenginliğini ortaya çıkarmaktı.
Türk Dili Tektik Cemiyeti’nin 1936’da ortaya koyduğu “Güneş Dil Teorisi” de bu bu doğrultuda oluşturulan somut bir örnektir.
Türk dilini zenginleştirmek, canlı tutmak ve yabancı kelimelerden kurtarmak için yapılan çalışmalar ve açılan kurumların faaliyetleri Atatürk’ün milliyetçilik ilkesi gereğidir (Görsel 3.15).
Görsel 3.15: Atatürk Türk Dil Kurumu toplantısında, Ankara 12 Mart 1937 Bilgi Notu Güneş Dil Teorisi: Güneş Dil Teorisi, Türkçenin dünya dillerinin kaynağı olduğunu savunan 1936’da ortaya atılmış bir dil bilim teorisidir.
Türk milletinin dili Türkçedir.
Türk dili dünyada en güzel, en zengin ve en kolay olabilecek bir dildir.
Onun için her Türk, dilini çok sever ve onu yükseltmek için çalışır.
Sıra Sizde Bir dilin yabancı dillerin etkisinden kurtarılması, sizce devletin mi yoksa toplumun mu görevidir?
1928 Uluslararası rakamlar kabul edildi.
24 Mayıs Yeni Türk Harflerinin Kullanılması Kanunu kabul edildi.
1 Kasım 1928 3.
Ünite 117 3.
5.
5.
Üniversite Reformu Darülfünûn, Cumhuriyet öncesinde Batılı ölçütlerde kurulmuş yükseköğretim kurumlarından biriydi.
Darülfünûn, üç kez kapatılmış ancak 1900 yılından itibaren sürekli eğitime geçmişti.
Yeni Türkiye Cumhuriyeti kurulduğunda Darülfünûnun Türk inkılabının geliştirilmesinde ve yaygınlaştırılmasında yetkin olmadığı görüldü.
Bu sebeple 1931 yılında Atatürk, Darülfünûnda yeni bir düzenleme yapılması kararına vardı.
Düzenlemenin nasıl yapılacağı konusunda yabancı bir uzmandan yararlanılması uygun görüldü.
16 Ocak 1932’de Cenevre Üniversitesinden Türkiye’ye gelen Prof. Dr. Albert Malche (Albırt Malç) incelemelerde bulundu ve hazırladığı raporu Millî Eğitim Bakanlığına sundu.
Atatürk, yapılacak düzenlemelerin hızlı bir biçimde uygulanmasına yönelik olarak TBMM’nin açılışında şunları söyledi: “Üniversite kurulmasına verdiğimiz önemi belirtmek isterim.
Yarım önlemlerin kısır olduğuna kuşku yoktur.
Bütün işlerimizde olduğu gibi eğitimde ve kurulan üniversitede de kökten önlemler yürütmek kesin kararımızdır.” Prof. Malche’nin raporu ve Atatürk’ün emriyle Millî Eğitim Bakanlığı tarafından bir düzenleme yapıldı.
Bu düzenleme 31 Mayıs 1932’de TBMM’de kanun haline gelerek yürürlüğe girdi.
Bu kanunla Darülfünûn kapandı ve 31 Temmuz 1933 itibariyle İstanbul Üniversitesi kuruldu.
İstanbul Üniversitesinin kurulmasıyla, Türkiye Cumhuriyeti 1925’te Ankara Hukuk Mektebinin açılmasından sonra, çağın ihtiyaçları doğrultusunda bilimsel çalışmalar yapacak ve bilim insanı yetiştirecek bir yükseköğretim kurumuna daha sahip oldu.
Ardından 1936 yılında Dil ve Tarih, Coğrafya Mektebinin açılması, Atatürk önderliğindeki cumhuriyet yönetiminin bilimsel gelişmelere verdiği önemin somut birer kanıtıdır.
Darülfünûnun, İstanbul Üniversitesi ile başlayan dönüşümü aynı zamanda yeni bir bilimsel anlayışın başlamasıydı (Görsel 3.16).
1937 yılı TBMM açılış konuşmasında Atatürk, bilimsel gelişme ve kalkınmaya verdiği önemi şu sözlerle dile getirmişti: “Arkadaşlar, büyük davamız, en uygar ve en refaha kavuşmuş ülke olarak varlığımızı yükseltmektir.
Bu, yalnız kurumlarında değil, düşüncelerinde köklü bir inkılap yapmış olan büyük Türk milletinin dinamik ülküsüdür.
Bu ülküyü en kısa bir zamanda başarmak için, düşünce ve eylemi birlikte yürütmek zorundayız.
Bu girişimden başarı, ancak hukuki bir planla ve en verimli bir biçimde çalışmakla gerçekleşebilir.
Bu nedenle, okuyup yazma bilmeyen tek vatandaş bırakmamak, ülkenin büyük kalkınma savaşının ve yeni yapısının istediği teknik elemanları yetiştirmek, ülke davalarının ideolojisini anlayacak, anlatacak, nesilden nesile yaşatacak, kişi ve kurumları yaratmak, işte bu önemli ilkeleri en kısa sürede sağlamak, Kültür Bakanlığının üzerine aldığı büyük ve ağır görevler arasındadır.” İstanbul Üniversitesinde başlanmış olan reform programının daha köklü bir biçimde uygulanmasıyla Cumhuriyet’e gerçekten modern bir üniversite kazandırmak, merkez bölgesi için, Ankara Üniversitesini az zamanda kurmak gerekir.
Belirttiğim ilkeler, Türk gençliğinin beyninde ve ulusun bilincinde her zaman canlı tutmak, üniversitelerimize ve yüksek okullarımıza düşen başlıca görevdir.” Görsel 3.16: 15 Aralık 1930 Atatürk Darülfûnun sıralarında ders dinlerken Bilgi Notu Darülfünûn: 20 Şubat 1870’de İstanbul’da açılan, Osmanlı Devleti’nin Batılı anlamda ilk yükseköğretim kurumudur.
Bu okula “fenler evi” manasına gelen “Darülfünûn” adının verilmesi, o günün şartlarında medreseden ayrı bir kurum olduğunu çarpıcı bir şekilde ortaya koyma düşüncesinden doğmuştur.
Okulda verilen dersler arasında: Fransızca, tarih, fizik, coğrafya, resim, hukuk ve mantık dersleri bulunmaktaydı.
Millet Mektepleri açıldı.
24 Kasım Ankara Etnoğrafya Müzesi açıldı.
1928 1930 ATATÜRKÇÜLÜK VE TÜRK İNKILABI 118 1931 1932 Türk Tarih Kurumu kuruldu.
I. Türk Tarih Kongresi toplandı.
15 Nisan 3.
5.
6.
Güzel Sanatlar ve Spor Türk inkılabının toplum hayatına getirdiği en büyük dönüşümlerden birisi de güzel sanatlar alanında olmuştur.
Sanat, her zaman bireylerde heyecan ve duygu oluşturma aracı olmuştur.
Sanatın bireylerde oluşturduğu yüksek ruh, Atatürk’e göre bir milletin ilerlemesini sağlamaktadır.
Atatürk bu konuyu: “Sanatsız kalan bir milletin hayat damarlarından biri kopmuş demektir.” sözü ile ifade etmiştir.
Atatürk’e göre: “Sanat, güzelliğin ifadesidir.
Bu anlatım sözle olursa şiir, ezgi ile olursa müzik, resim ile olursa ressamlık, oyma ile olursa heykelcilik, yapı ile olursa mimarlık olur.” Atatürk, sanat alanındaki gelişmelere öncülük ederek çağdaş uygulamaların hızlı bir biçimde gelişmesini sağlamıştır.
Bu doğrultuda çağdaş sanat kuruluşları kurulmuş ve bu kuruluşlara süreklilik kazandırılmaya çalışılmıştır.
Resim alanında, klasik sanatlar yanında çağdaş Batı resmi ile ilgili çalışmaların yapılmasına zemin hazırlanmıştır.
1926’da açılan Gazi Eğitim Enstitiüsünde resim bölümü açılmıştır.
1928’de Osmanlı döneminden kalan Sanayi-i Nefise Mektebi, Güzel Sanatlar Akademisine dönüştürülerek çağdaş bir nitelik kazandırılmıştır.
1937’de İstanbul Resim ve Heykel Müzesi açılmıştır.
Güzel Sanatlar Akademisine giremeyen Türk ressamlarından bir kısmı, Müstakil (Bağımsız) Ressamlar Birliğini kurmuşlardır.
Osmanlı Dönemi’nde çalışma yapılmayan heykelcilik, Cumhuriyet Dönemi’nde bir hayli ilerleme göstermiştir.
Atatürk’ün, Mimar Sinan’ı kastederek, Türk Tarih Kurumuna söylediği “Sinan’ın heykelini yapınız.” sözü, Türk büyüklerinin heykellerinin yapılması gerekliliğini ortaya koymuştur.
Bu çalışmalar çerçevesinde ilk Atatürk heykeli, İstanbul’da Sarayburnu’na dikilmiştir.
Yenigün gazetesinin açtığı kampanyanın sonucunda 1927’de Ankara’ya bir Zafer Anıtı yapılmıştır.
1928 yılında ise İstanbul Taksim Meydanı’nda, Taksim Cumhuriyet Anıtı açılmıştır.
Müzik alanında klasik Türk müziği yanında halk müziği araştırmaları ve çok sesli Batı müziği çalışmalarına yer verilmiştir.
1924’te Musiki Muallim Mektebi (Müzik Öğretmen Okulu) kurulmuştur.
1932’de Cumhurbaşkanlığı Filarmoni Orkestrası kurulmuş, 1934’te Millî Musiki Akademisi, 1936’da Ankara Konservatuvarı açılmıştır.
Tiyatro alanındaysa Osmanlı döneminde faaliyet gösteren Darülbedayi, 1934’te çağın gereklerine göre İstanbul Şehir Tiyatrosuna dönüştürülmüştür.
Atatürk, Türk milletinin sanatla duygusal niteliklerinin gelişmesi yanında spor faaliyetlerine önem vermiştir.
Atatürk, bireylerin gelişiminde zihinsel ve sanatsal gelişim kadar bedensel gelişimin de önemli olduğuna inanmıştır.
Atatürk Türk milletinin tarih boyunca güreş, ata binme ve cirit gibi spor faaliyetleriyle çevresel şartlara daha dirençli olduklarını vurgulamıştır.
Ama bunlarla yetinmemeyi, çağın spor tekniklerine de sahip olmayı Türk milletine işaret etmiştir.
Bu konuda Atatürk, Türk milleti için spor faaliyetlerinin önemini şöyle anlatmıştır: “Türk sosyal bünyesinde spor hareketlerini düzenleme görevinde bulunanlar, Türk çocuklarının spor hayatını yükseltmeyi düşünürken, sadece gösteriş için herhangi bir müsabakada kazanmak amacıyla spor yapmazlar.
Esas olan, bütün her yaştaki Türkler için beden eğitimini sağlamaktır.
‘Sağlam kafa, sağlam vücutta bulunur.’ sözünü atalarımız boşuna söylemeGörsel 3.17: Atatürk ve gençlik mişlerdir.” (Görsel 3.17).
Oku-yorum Atatürk yaşamı süresince karşılaştığı her Mehmetçikle ilgilenmiştir.
O gücünü paylaşıldıkça artan ve kalpleri fetheden sevgiden almıştır.
Bir seyahatinde, kolordu binasının kapısında aslan yapılı bir mehmetçik gördü.
Çağırdı ve iltifat etti.
Sordu: -Sen güreş bilir misin?
Yanındakilerden en kuvvetli görünenlerle mehmetçiği güreştirdi.
Genç asker daima galip geliyordu.
Çok neşelendi, ayağa fırladı.
Ceketini çıkarıp mehmetçiğe ense tuttu: -Haydi, bir de benimle güreş!
Saf ve temiz Anadolu çocuğu Atatürk’ün yüzüne hayranlıkla baktı: -Atam, dedi.
Senin sırtını yedi düvel yere getiremedi.
Bir Mehmet mi bu işi başarır?
Gözleri doldu ve ağlamamak için gülmeye çalıştı.
(Kemal Arıburnu, Atatürk’ten Anılar, .s.
104.)
Kısaltılmıştır.
Sporun toplumsal hayatı etkileyen yanları neler olabilir?
3.
Ünite 119 Görsel 3.18: Atatürk ve çağdaş Türk toplumu Yönetim biçiminin değişimi ile toplumsal yaşamdaki değişimler arasındaki ilişkiyi araştırınız. ?
Araştır Öğren Paylaş 3.
6.
1.
Şapka İnkılabı ve Kıyafette Yapılan Düzenlemeler Osmanlı Devleti bir imparatorluk olduğundan halkın giyim kuşamı çeşitlilik gösteriyordu.
Bu durum Osmanlı toplumunun çok uluslu yapısından kaynaklanmaktaydı.
XIX.
yüzyılda Sultan II.
Mahmud tarafından, ordu ve devlet memurlarına Batı tarzı kıyafet ve başlık olarak fes giyme zorunluluğu getirildi.
Fakat bu düzenleme toplumun geneline yayılamadı.
Cumhuriyet Dönemi’ne gelindiğinde Atatürk, Türk milletinin çağdaş dünyanın bir parçası olması için hemen hemen bütün dünyada kabul edilmiş kıyafetleri kullanmasını gerekli görüyordu (Görsel 3.18).
Bunun için öncelikle halkın yeni kıyafetler giyme düşüncesine alıştırılması yönünde çalışmalar başlattı.
1925 yılından itibaren orduda kasket ve kep kullanılmaya başlandı.
Şapka ve kıyafetteki en büyük adım 24 Ağustos 1925’te Atatürk’ün Kastamonu’ya yaptığı gezide atıldı.
Kastamonu’ya başında bir şapka ile giden Atatürk, burada şapka ile ilgili bir konuşma yaptı.
Ardından İnebolu’da yaptığı konuşmada: “Medeni ve uluslararası kıyafet bizim için çok cevherli milletimiz için layık bir kıyafettir.
Onu giyeceğiz.
Ayakta iskarpin veya fotin, bacakta pantolon, yelek, gömlek, kravat, yakalık, ceket elbette bunların tamamlayıcısı olmak üzere başta kenarlıklı başlık.
Bunu açıkça söylemek isterim bu başlığın ismine şapka denir.” diyerek yeni dönemin kıyafet anlayışını açığa kavuşturdu (Görsel 3.19).
Bu gelişmelerin ardından TBMM, 25 Kasım 1925’te şapka giyilmesi hakkındaki kanunu kabul etti.
Bu tarihten itibaren şapka ve kasket, çağdaşlığın sembolü olarak Türk milleti tarafından kullanılmaya başlandı.
Görsel 3.19: Atatürk fötr şapka ile, 1 Eylül 1925 Türk Dil Kurumu açıldı.
I. Türk Dili Kurultayı toplandı.
12 Temmuz 1932 1932 3.
6.
TOPLUMSAL ALANDA YAPILAN İNKILAPLAR ATATÜRKÇÜLÜK VE TÜRK İNKILABI 120 1933 Yüksek Ziraat Enstitüsü kuruldu.
Hava Yolları Devlet İşletme İdaresi kuruldu.
Aynı zamanda eski döneme ait cübbe, sarık gibi kıyafetlerin din adamları dışında kullanılması kanunla yasaklandı.
3 Aralık 1934’de çıkarılan Bazı Kisvelerin Giyilemeyeceğine Dair Kanun ile dinî kıyafetlerin din adamları tarafından yalnızca ibadethanelerde kullanılabilmesi zorunluluğu getirildi.
Hükûmetin her din ve mezhepten uygun göreceği yalnız bir din görevlisine ibadethane ve ibadet dışında dinî kıyafetini taşıyabilmek için geçici izinler verebileceği yasa ile belirlendi.
Türk inkılabı kadın kıyafetleri konusunda yasal bir düzenleme getirmedi.
Kadınların kıyafet konusunda çağdaş dünyaya uyumlu hâle gelmeleri kendi doğal sürecine bırakıldı.
Laiklik ilkesi çerçevesinde yapılan şapka, kılık ve kıyafet düzenlemeleriyle hem toplumda laiklik anlayışı güçlendirildi hem de kıyafette birlik sağlanarak Atatürkçülük’ün halkçılık ilkesi doğrultusunda sosyal eşitlik sağlanmış oldu.
3.
6.
2.
Tekke, Zaviye ve Türbelerin Kapatılması Türkiye Cumhuriyeti’nin kurulmasından sonra hem devlet hem de toplum, çağdaş ve millî bir anlayışla yeniden yapılandırılmaya başlamıştı.
Laiklik düşüncesi doğrultusunda halifelik kaldırılmış, medreseler kapatılmıştı.
Son olarak Batı tarzı kıyafet giyme zorunluluğu da getirilerek sosyal hayat laik ve çağdaş ölçütlere göre düzenlenmişti.
Bu uygulamalar sürerken Türkiye Cumhuriyeti, Türk milletinin hızla çağdaşlaşmasını önleyecek bütün engelleri kaldırmak istiyordu.
Selçuklu ve Osmanlı Dönemi’nde Anadolu’nun Türkleşmesinde, Türk milletinin dinî, ahlaki ve hatta sanatsal değerlerinin sosyal hayatta yaşanılır olmasında tarikatların ve tekkelerin büyük etkisi olmuştu.
Fakat sonraki dönemlerde tarikatlar ve tekkeler bu görevi yerine getiremez olmuşlardı.
Gerek Osmanlı Dönemi’ndeki ıslahatlar gerekse Cumhuriyet Dönemi’nde Türk inkılabının getirdiği yenilikler dolayısıyla bir kısım tarikatlar ve tekkeler sosyal yenileşmeye direnmeye başlamışlardı.
Atatürk, Kastamonu gezisinde bu konudaki düşüncesini: “Efendiler ve ey millet, iyi biliniz ki, Türkiye Cumhuriyeti şeyhler, dervişler, müritler ve mensuplar memleketi olamaz.
En doğru ve gerçek tarikat, uygarlık tarikatıdır.” diyerek açıkça ifade etmişti.
Bu doğrultuda 30 Kasım 1925’te TBMM’de kabul edilen kanunla tarikatlar, tekkeler, zaviyeler ve türbeler kapatıldı.
Aynı zamanda şeyhlik, dervişlik, dedelik, seyitlik, babalık, müritlik ve türbedarlık unvanları da yasaklandı.
Bu düzenlemeyle sosyal hayatın laikleşmesi konusunda önemli bir adım atılmış oldu.
Tekke, zaviye ve türbelerin sosyal hayattaki etkisi sonlandırılarak dini yaşam bireylerin tercilerine bırakıldı.
Nihayet uygarım diyen Türkiye’nin gerçekten uygar olan halkı, baştan aşağıya dış görünüşüyle dahi uygar ve olgun insanlar olduğunu fiilen göstermek zorundadır.
Sıra Sizde Devletin inançlar karşısındaki tutumu nasıl olmalıdır?
Tartışınız.
1933 Sıra Sizde Sultan II.Mahmut döneminde fes, cumhuriyet döneminde ise şapka giyilmesi ile ilgili yapılan düzenlemelere gösterilen tepkilerin sebepleri neler olabilir?
3.
Ünite 121 3.
6.
4.
Soyadı Kanununun Kabulü Halkçılık ilkesi Türk milletini ayrıcalıksız, sınıfsız, kaynaşmış bir kitle halinde kabul ediyordu.
Ancak Osmanlı Devleti’nde halk çeşitli lakap ve unvanlar kullanıyordu.
Ayrıca soyadı kullanılmaması resmî işlemlerde büyük karışıklıklara yol açıyordu.
Bu durumu gidermek için yasal düzenleme yapılarak Batı ülkelerinde olduğu gibi her ailenin bir soyadının olması zorunlu kılındı.
21 Haziran 1934’te Soyadı Kanunu kabul edildi.
Kanuna göre herkes iki yıl içinde bir soyadı olmak zorundaydı.
Alınacak soyadları Türkçe olacaktı.
3.
6.
3.
Takvim, Saat ve Ölçülerde Yapılan Değişiklikler Osmanlı Devleti’nde sosyal yaşamda ve devlet hayatında kullanılan takvim, saat ve ölçüler çağdaş dünya ölçülerinden farklıydı.
Hukuk ve eğitim alanında yaşanan çok başlılık takvim, saat ve ölçüler alanında da kendisini gösteriyordu.
Bu farklılık Türk inkılabının sağlamak istediği çağdaşlaşma ve çağdaş dünyayla bütünleşme hedefinin önünde büyük bir engel oluşturuyordu.
Avrupa’nın kullandığı ölçüler kabul edilerek bu sorun çözüldü.
İlk olarak takvimle ilgili düzenleme yapıldı.
Osmanlı Devleti’nde günlük yaşamda hicri takvim kullanılırken idari ve mali işlerde Rumi takvim kullanılmaktaydı.
1925’te bir kanunla hicri ve Rumi takvim bırakılarak artık evrensel bir takvim haline gelen miladi takvim kabul edildi.
Kabul edilen miladi takvim 1 Ocak 1926’dan itibaren Türkiye Cumhuriyeti’nin resmî takvimi olarak yürürlüğe girdi.
Ayrıca ezani saat denilen 12 saat dilimini esas alan saat yerine, 24 saat dilimini esas alan alafranga saat birimi kabul edildi.
1928’de yeni Türk harfleri kabul edildi.
Bunun yanında batılı ülkelerin kullandığı rakamlar da kabul edildi.
Osmanlı Dönemi’nde günlük hayatta kullanılan arşın, okka, endaze gibi uzunluk ve ağırlık birimleri bölgesel farklılıklar gösteren ölçülerdi.
1931’de yapılan yasal düzenlemeyle bu alanda da dünyanın yaygın olarak kabul ettiği metre ve kilogram gibi ölçü birimleri kabul edildi.
Böylece iç piyasada alışverişlerin güvenilir ölçü birimleriyle yapılması sağlanırken uluslararası ekonomik ilişkilerde de uyum yakalanmış oldu.
Takvim, saat, rakamlar ve ölçüler konusunda çağdaş dünya ile uyumlu hâle gelen idari ve sosyal hayat 1935’te, hafta tatili düzenlemesiyle tamamlandı.
Osmanlı Dönemi’nde toplumun tüm kesimi için ortak bir tatil günü yoktu.
Fakat siyasi ve ekonomik ilişkilerin yoğun olduğu Batı ülkelerinde hafta tatili pazar günüydü.
Bu farklılık, özellikle ekonomik ilişkiler başta olmak üzere tüm ilişkilerde aksamaya neden oluyordu.
1935’te yasal bir düzenleme yapılarak hafta tatili cuma gününden pazar gününe alındı.
Bütün bu düzenlemelerle sosyal hayatın çağdaşlaşması ve laikleşmesi sağlandı.
Batı dünyası ile yaşanan kopukluk giderilmiş oldu.
Bilgi Notu Ezani saat: Güneş’in batışında saatin 12.00’yi gösterecek biçimde ayarlanması temeline dayanan saat sistemine verilen isimdir.
Alafranga saat: Bir günü 24 saat olarak kabul eden ve günü gece 00.01’den başlatan saat sistemine verilen isimdir.
Bilgi Notu Hafta Tatilinin Değişmesi Osmanlı Devleti’nde başlangıçta bütün çalışanların uyduğu genel bir hafta tatili yoktu.
Değişik zamanlarda bazen Cuma, bazen Pazartesi, bazen Perşembe ve Salı günlerinde tatil yapılıyordu.
1820’lerde tatil günleri Pazartesi ve Perşembe günleri iken 17 Ocak 1842 tarihli “irade” ile hafta tatili Perşembe gününden Cuma gününe alındı.
Cuma günü yalnız resmî devlet dairelerinde çalışan Müslümanlar için hafta tatili olarak kabul edilmişti.
Bu arada Hristiyan memurlar Pazar günü, Museviler ise Cumartesi günü tatil yapıyordu.
Cumhuriyet’in ilanından sonra TBMM’de 2 Ocak 1924 tarihinde çıkarılan kanunla Cuma günü resmen hafta tatili olarak kabul edildi.
Hafta Tatili Kanunu 1935’te yapılan değişikliğe kadar yürürlükte kaldı.
27 Mayıs 1935 tarihinde Ulusal Bayram ve Genel Tatiller Hakkındaki Kanun’un oy birliğiyle kabul edilmesiyle hafta tatili Cuma gününden Pazar gününe alındı.
İslam Ansiklopedisi, Hafta Tatili, C,15, s. 130-132.
(Kısaltılmıştır.)
Sıra Sizde Günümüzde hala miladî takvim dışında takvim kullanan toplumlar var mıdır?
Bu toplumlar, dünya ile uyumu nasıl sağlamaktadır?
Memleket kesinlikle çağdaş, uygar ve yepyeni olacaktır.
Sümerbank kuruldu.
İstanbul Darülfünûnu yerine İstanbul Üniversitesi kuruldu.
11 Temmuz 1 Ağustos 1933 1933 ATATÜRKÇÜLÜK VE TÜRK İNKILABI 122 Soyadları, ahlaka aykırı olmayacak ve sosyal eşitsizlik yaratacak vurgular içermeyecekti.
Aynı yıl çıkarılan bir kanunla da ağa, hacı, hafız, hoca, molla, bey, beyefendi, hanım, hanımefendi, paşa, hazretleri gibi unvanların resmî kullanımı yasaklandı.
Soyadı Kanunu’yla yapılan düzenleme, resmi işlerde yaşanılan sıkıntıları ortadan kaldırdı ve halkçılık ilkesi doğrultusunda toplumsal hayatta eşitliği sağladı.
Soyadı Kanunu’na uygun olarak Gazi Mustafa Kemal Paşa’ya TBMM tarafından 24 Kasım 1934’te “Atatürk” soyadı verildi (Görsel 3.20).
3.
6.
5.
Türk Kadınına Verilen Haklar Atatürk, millî kültürü çağdaş uygarlıklar düzeyinin üzerine çıkarmayı hedef olarak göstermişti.
Türk milletinin çağdaş dünyanın uygarlık düzeyine ulaştırılması için yapılan çalışmalardan biri de kişi hak ve hürriyetlerindeki mevcut eşitsizliğin giderilmesiydi.
Bu doğrultuda kadınlara tanınan hakların erkeklerle eşit hâle getirilmesi için çalışmalara başlandı.
Türk kadını, Millî Mücadele Dönemi’nde gösterdiği fedakârlıkla tüm dünyaya örnek olmuştu.
Atatürk, Türk kadını için “Kadınlar sosyal hayatta erkeklerle beraber yürüyecek, birbirlerinin yardımcısı olacaklardır.” demiştir.
Atatürk, kadınlar hakkında eşitlikçi bir bakış açısına sahipti.
Bu nedenle Atatürk, Cumhuriyet Dönemi’nde kadın haklarının gelişmesine bizzat öncülük etmiştir (Görsel 3.21).
Kadınların sosyal hayatta erkeklerle eşit konuma yükseltilmesinde ilk adım 1926’da Türk Medeni Kanunu’nun kabulü ile atıldı.
Çağdaş bir Medeni Kanun’un kabulü ile kadınlara sağlanan haklar yasal güvenceye kavuştu.
Eğitim alanında ise 1927-1928 öğretim yılından itibaren karma eğitime geçildi.
Böylece, Türk kadını erkeklerle aynı şartlarda eğitim ve iş yaşamına katılabilme hakkını elde etti.
Mesleğe yönelik açılan okullarda eğitim gören kız öğrenciler, bu okullardan mezun olduktan sonra çalışma yaşamında yer almaya başladılar.