Hazırlık Soruları Anahtar Kavramlar ► Dostluk antlaşması ► Megali İdea ► Millî Egemenlik ► Millî Marş ► Millî Mücadele ► Misak-ı Millî ► Sine-i Millet ► Türk milletinin işgallere karşı tepkisini ve örgütlenme çabalarını, ► Kurulan yararlı ve zararlı cemiyetleri, ► Düzenlenen kongreleri, ► Millî Mücadele’de öne çıkan kişileri, ► Misak-ı Millî’yi, ► BMM’nin açılmasını ve yeni bir devletin kuruluşunu, ► Millî Mücadele’deki cepheleri ve antlaşmaları, ► Lozan Barış Antlaşması’nı öğreneceksiniz.
Ünite İçeriği 53 MİLLÎ MÜCADELE 54 Araştır Öğren Paylaş 1.
Ekonomik ve askerî açıdan her anlamda yetersiz olunmasına rağmen Millî Mücadele’nin kazanılması hangi nedenlere bağlanabilir?
2.
Güçlü bir devletin himayesi altına girmek bir kurtuluş çaresi midir?
Açıklayınız.
2.
1.
1.
Ateşkes Dönemi Mondros Ateşkes Anlaşması’nın imzalanması hem hükûmet çevrelerinde hem de basında memnuniyetle karşılanmıştı.
Uzun yıllar süren savaşların ve yaşanan acıların sona ereceği düşünülüyordu.
Dönemin ABD Başkanı Wilson’ın (Vilsın) yayımladığı Wilson İlkeleri’nin, özellikle Osmanlı Devleti’ni doğrudan ilgilendiren 12.
Maddesi’nin, bu düşüncelerin oluşmasında büyük bir payı vardı.
Bu maddeye göre Türklerin yoğun olarak yaşadığı bölgelerde bağımsız bir Türk devletinin devamına imkân verileceğine inanılıyordu.
Fakat I.
Dünya Savaşı’nın yenik devletlerine imzalatılacak olan barış anlaşmalarının hazırlanması için toplanan Paris Barış Konferansı’nda İzmir ve çevresinin Yunanistan tarafından işgal edilmesi kararlaştırılmıştı.
İtilaf Devletleri, Paris Barış Konferansı’ndan önce, Mondros Ateşkes Anlaşması’nın imzalanmasının hemen ardından antlaşmanın 7. maddesine dayanarak işgallere başlamışlardı.
İlk olarak Musul, İngilizler tarafından işgal edilmişti.
Fransızlar da Çukurova’ya doğru ilerlediler.
Hatay’ın Dörtyol ilçesinde, Fransızlara karşı, silahlı ilk halk direniş hareketi de başlamıştı (Görsel 2.1).
2.
1.
2.
İzmir’in İşgali (15 Mayıs 1919) İngiltere, Yunanistan’ın Akdeniz’deki İngiliz ticaret ve sömürge yollarının koruyuculuğunu yapacağına inanıyordu.
İngiltere’nin büyük desteği neticesinde Paris Barış Konferansı’nda, Yunan ordusunun İzmir’i işgali kararlaştırıldı.
İstanbul Hükûmeti’ne bu işgalin Mondros Ateşkes Anlaşması’nın yedinci maddesi gereğince yapılacağı bildirildi.
Damat Ferit Paşa Hükûmeti’nden gelen emirler gereği, İzmir Valisi İzzet Bey ve Kolordu Komutanı 1919 15 Mayıs Paris Barış Konferansı toplandı.
İzmir işgal edildi.
1919 2.
1.
İŞGALLERİN BAŞLAMASI VE MİLLÎ MÜCADELE’YE HAZIRLIK Görsel 2.1: Kuvay-ı Millîye Müfrezeleri 2.
Ünite 55 Ali Nadir Paşa’dan işgal hareketine karşı koymamaları ve işgal kuvvetlerine karşı gereken kolaylığın gösterilmesi istendi.
İşgal kuvvetleriyle yaşanabilecek bir çatışmaya meydan verilmemesi için de askerler kışlaya toplandı.
İzmir’in işgal edileceği söylentisi üzerine İzmir Müdafaa-i Hukuk Cemiyeti ile Redd-i İlhak Cemiyeti, halkı harekete geçirmeye çalıştı.
Vali İzzet Bey ise endişe edilecek bir durum olmadığını ve hükûmetin her türlü önlemi alacağını, İzmir halkının temsilcilerine söyledi.
Sıra Sizde Mondros Ateşkes Anlaşması’ndan sonra Anadolu’nun birçok yeri işgal edilmesine rağmen İzmir’in işgalinin bu kadar ses getirmesinin sebebi nedir?
15 Mayıs 1919 sabahında, bir İngiliz gemisinin desteğindeki Yunan ordusu İzmir’e asker çıkardı.
İzmirli Rumlar, ellerinde Yunan bayrakları ve çiçeklerle işgalci Yunan ordusunu karşıladılar.
Yunan askerleri alkışlar ve “zito” (yaşa) nidalarıyla ilerlerken bu duruma katlanamayan Hukuk-u Beşer gazetesi yazarı Hasan Tahsin, silahını ateşleyerek Yunan bayrağını taşıyan askeri vurdu (Görsel 2.2).
Böylece İzmir’de ilk silahlı direniş başlarken Hasan Tahsin de şehit düştü.
Yunanlar, şehirdeki önemli noktaları kontrollerine alırken, asker ve siviller olmak üzere iki gün içinde katledilen Türklerin sayısı iki bini bulmuştu.
İzmir’in işgali ile yetinmeyen Yunan ordusu, iç kısımlara doğru ilerleyişe geçerek Aydın, Nazilli, Akhisar ve Ayvalık’ı işgal etti.
İşgali ve katliamları protesto etmek için ülkenin her yerinde mitingler yapıldı ve İtilaf Devletleri temsilciliklerine protesto telgrafları çekildi.
Mitinglerin en büyükleri ve en çok ses getirenleri, on binlerce İstanbullunun katıldığı Fatih, Kadıköy ve Sultanahmet mitingleridir.
Fatih Mitingi’nde Halide Edip (Adıvar); Sultanahmet Mitingi’nde Nakiye Hanım (Elgün), Halide Edip Hanım (Adıvar), Mehmet Emin Bey (Yurdakul), Hamdullah Suphi Bey (Tanrıöver) ve Selim Sırrı Bey (Tarcan); Kadıköy Mitingi’nde Münevver Saime Hanım yaptıkları konuşmalarla halkın millî duygularını coşturdular.
Bu konuşmalar gazeteler aracılığıyla bütün yurda yayıldı.
2.
1.
3.
Kuvay-ı Millîye Direnişi: Bağımsızlık Ruhu Kuvay-ı Millîye, Mondros Ateşkes Anlaşması’ndan sonra, vatanı işgal eden düşmanla mücadele eden ve azınlık faaliyetlerine karşı çarpışan silahlı grupları ve onlara maddi, manevi ya da fikirsel yardımda bulunan herkesi kapsamaktadır.
Mondros Ateşkes Anlaşması’ndan sonra Osmanlı toprakları, İtilaf Devletleri tarafından işgal edilmeye başlandı.
Bu duruma Osmanlı devlet adamlarının, özellikle de Damat Ferit Paşa Hükûmeti’nin seyirci kalması, üstelik halka sükûnet tavsiye etmesi, halkın harekete geçerek kendini savunmasını gerekli kıldı.
Ayrıca İtilaf Devletleri’nin azınlık çetelerinin yaptığı eylemlere göz yummaları hatta onları kışkırtmaları, güvenlik sorunlarını iyice artırmıştı.
Osmanlı ordularının dağıtılmış olması ve güvenlik güçlerinin etkisizleştirilmesi, Türk halkını bu saldırılar karşısında tamamen savunmasız bırakmıştı.
Türk milleti, Mondros Ateşkes Anlaşması’ndan sonra başlayan işgallere, azınlıkların emellerine ve taşkınlıklarına karşı, vatanı koruma ve bağımsız yaşama Oku-yorum AMİRAL BRİSTOL (BRISTIL)RAPORU İzmir’in işgaliyle birlikte başlayan Yunan zulmü, katliamları ve soygunları karşısında; ülkenin her yerinde miting ve protestolar yapılmış, Türk direnişi başlamış ve giderek artmıştı.
İtilaf Devletleri hem kamuoyunu yatıştırmak hem de İzmir bölgesindeki durumu incelemek için bölgeye uluslararası bir heyet gönderme kararı aldılar.
Amerikalı Amiral Bristol başkanlığında; İngiliz, Fransız ve İtalyan generallerinden oluşan heyet; İzmir, Aydın, Nazilli, Ödemiş, Manisa ve Ayvalık’ta Türk ve Rumları dinledi (Görsel 2.3).
Bristol Raporu’nın İçeriği: 1.
Bölgedeki olayların sorumlusu Yunanlar ve Rumlardır.
Türkler çeşitli zulümlere ve katliama uğramışlardır.
2.
Bölgede çoğunluk Türklerden oluşmaktadır.
3.
Yunan ordusunun işgali gereksiz ve haksızdır.
Yunan kuvvetleri çekilip, yerine İtilaf kuvvetleri gelmelidir.
Bu rapor; Türk halkının Millî Mücadelesi’nin haklılığını ortaya koyan ilk uluslararası belgedir.
Selahattin Tansel, Mondros’tan Mudanya’ya Kadar, C. II, s.183-194.
A. Bristol’un raporunda Türkler’in haklı olduğunu belirtmiş olmasına rağmen İtilaf Devletleri’nin sessiz kalmalarının sebebi ne olabilir?
Görsel 2.3: Amiral Bristol (1868-1939) Görsel 2.2: Gazeteci Hasan Tahsin (1888-1919) 1919 1919 16 Mayıs Gazeteci Hasan Tahsin şehit edildi.
Mustafa Kemal Samsun’a hareket etti.
MİLLÎ MÜCADELE 56 isteği doğrultusunda örgütlenmeye başladı.
Bunun sonucu olarak ortaya çıkan direniş hareketine ve teşkilata Kuvay-ı Millîye (Millî Kuvvetler) adı verilmiştir.
Vatanseverlerin işgal kuvvetlerine ve azınlık çetelerine karşı ülkenin değişik yerlerinde oluşturdukları bu direniş birlikleri, yani Kuvay-ı Millîye birlikleri, yerel halk kahramanlarının liderliğinde, gönüllülük esasına göre oluşmuştu.
Bir merkezden idare edilmedikleri gibi, her türlü ihtiyaçlarını da bölgelerindeki halktan temin ediyorlardı.
Özellikle Ege Bölgesi’nde, Karadeniz’de ve Güney Cephesi’nde; Ethem, Demirci Mehmet Efe, Yörük Ali Efe, Şahin Bey, Kara Fatma ve İpsiz Recep isimleri öne çıkan yerel halk kahramanlarıdır (Görsel 2.4).
İşgallere karşı ilk direniş hareketi, 19 Aralık 1918’de Fransızlara karşı, Güney Cephesinde, Hatay’ın Dörtyol ilçesinde başladı.
Urfa, Antep ve Maraş’ta Fransızlara ve Ermenilere karşı yapılan savaşlar, Millî Mücadele tarihimizde destanlaşmıştır.
İzmir’in işgali ile birlikte Ege Bölgesi’nde de direniş hareketleri başladı.
Ayvalık, Nazilli, Salihli ve Ödemiş cepheleri oluşturuldu.
Alaşehir ve Balıkesir Kongreleri ile bu güçler birleştirilmeye çalışıldı.
Mondros Ateşkes Anlaşması sonrasında halkın varlığını korumak amacıyla Trakya ve Anadolu’da 31 kongre düzenlenmiştir.
Ancak Atatürk, Nutuk’ta belirttiği üzere gerçek kurtuluşu bu kongrelerde alınan bölgesel kurtuluş karalarında değil, bu amaçla kurulmuş tüm derneklerin bir çatı altında toplanması sonucu verilecek Millî Mücadele’de görmüş ve Anadolu’ya geçtiğinde bu doğrultuda adımlar atmıştı.
Nihayet Sivas Kongresi’nde, Batı Anadolu Kuvay-ı Millîye Komutanlığı adı altında dağınık olarak mücadele eden güçler birleştirildi.
Başına Ali Fuat Paşa getirildi ve Batı Cephesi kurulmuş oldu.
Kuvay-ı Millîye birlikleri, Yunan ordusuna ve Rum çetelerine karşı mücadele ederek işgal güçlerinin ilerleyişini yavaşlattılar.
Türk köylerini, Rum ve Ermeni çetelerinin baskınlarından korudular.
Millî Mücadele’nin örgütlenmesine zaman kazandırdılar.
İç ayaklanmaların bastırılmasında görev aldılar.
Millî Mücadele ruhunun güçlenmesine, mücadele azminin artmasına katkıda bulundular.
BMM’nin açılmasından sonra, 1920’de düzenli orduya geçilmesi kararı ile Kuvay-ı Millîye birlikleri yerini subayların emir ve komutası altındaki düzenli birliklere bıraktı.
2.
1.
4.
Cemiyetler: Direniş ve Kurtuluş Yolları Arayışı İtilaf Devletleri bir yandan işgal ettikleri yerleri genişletirken, diğer yandan da Anadolu ve Trakya’da bağımsızlık elde etme emeliyle harekete geçen azınlıkları kışkırtıyor ve kullanıyorlardı.
Çaresiz ve aciz İstanbul Hükûmeti’nin işgallere engel olamadığı bir ortamda, doğup büyüdükleri toprakların ellerinden alınarak başkalarına verilmek istendiğini gören halk örgütlenmeye başladı.
Kurdukları Müdafaa-i Hukuk-u Millîye Cemiyetleri ile bir taraftan siyasi faaliyetlere başlarlarken, diğer taraftan Kuvay-ı Millîye adı altında askerî kurumlar oluşturmaya başladılar.
İşgallere karşı direnmeyi amaçlayan bu yerel kuruluşların yanı sıra, kurtuluşu İstanbul Hükûmeti’nin politikalarına bağlı kalmakta ya da güçlü bir devletin koruması altına girmekte bulan cemiyetler de kurulmuştur.
Kuruluş amaçları yönünden ele alındığında, yararlı ve zararlı cemiyetler adı verilen bu kuruluşlar üç başlık altında incelenmektedir: Oku-yorum Şerife Bacı Şerife Bacı, İnebolu’dan Kastamonu’ya cephane ve erzak taşırken; Kastamonu yakınındaki kışlada, kar ve tipi nedeniyle donarak ölmüştür.
1921 Aralık ayında birdenbire bastıran kar yolları kapamış; cepheye giden taşıt kolları,geceye kalmadan yakın hanlara, köylere sığınmışlardı.
Her nasılsa; kafileden geri kalmış genç bir kadının, cephane yüklü kağnısı ile yorgun argın bir halde, ancak kışla önüne kadar gelebildiği ve şehre girmek nasip olmadan yol kenarında sabaha karşı donduğu anlaşılmıştı.
Öküzleri geviş getiren kağnı arabasındaki kıymetli yükü korumak için, üstüne kendi yorganını örten bu genç kadın bir elinde övendireyle (uzun değnekle), kollarını gererek yorganın üzerine kapaklanmış bir şekilde donarak ölmüştü.
Görevlilerden Cemil Çavuş; şehidin üzerindeki karları süpürüp, gözyaşları içinde kadını kaldırırken, yorganın altından birden bire çığlığı basarak ağlayan bir çocuk sesi işitince şaşırmıştı.
Şehit anayı yana çekip hemen yorganı kaldırdıklarında gördükleri: Otlara sarılı top gülleleri arasına yerleştirilmiş çulların içinde, kundağa sarılmış bir kız çocuğunun donmaktan kurtulduğu ve müdahale üzerine uyanarak ağlamaya başlamasıdır.
Zeki Sarıhan, Kurtuluş Savaşı Kadınları, s. 229.
(Kısaltılmış ve sadeleştirilmiştir.)
Görsel 2.4: Kara Fatma, Kuvay-ı Millîye birlikleri ile 1919 1919 Mustafa Kemal Samsun’a çıktı.
Sultanahmet Mitingi yapıldı.
19 Mayıs 2.
Ünite 57 1.
Millî varlığa düşman cemiyetler 2.
Azınlıkların kurduğu cemiyetler 3.
Millî cemiyetler Millî Varlığa Düşman Cemiyetler Millî varlığa düşman cemiyetlerin çoğu İtilaf Devletleri’nin, özellikle de İngilizlerin desteğiyle kurulmuş ve yönlendirilmişlerdir.
Bu cemiyetler, halkın gücüne dayanarak bağımsızlığın sağlanabileceğine inanmadıkları için İstanbul Hükûmeti’nin politikalarını desteklemişler ya da güçlü bir devletin manda ve himayesini istemişlerdir.
Bu cemiyetlerin faaliyetleri millî birliği bozucu sonuçlar doğurmuştur.
Kürt Teali Cemiyeti: İngilizlerin desteği ile İstanbul’da kurulan bu cemiyetin amacı, bağımsız bir Kürt devleti kurmaktı.
Teali İslam Cemiyeti: İstanbul’da bazı medrese hocaları önderliğinde kurulan bu cemiyetin amacı, hilafet ve saltanatı güçlendirerek kurtuluşu sağlamaktı.
Wilson Prensipleri Cemiyeti: Halide Edip, Ahmet Emin, Refik Halit gibi Osmanlı aydınları tarafından kurulan cemiyet, kurtuluşun ancak Amerika mandasına girmekle mümkün olabileceğini savunuyordu (Görsel 2.5).
İngiliz Muhipleri Cemiyeti: İngilizlerin desteği ile İstanbul’da kurulmuştur.
Millî varlığa düşman cemiyetler arasındaki en etkililerinden biridir.
Başta Sadrazam Damat Ferit Paşa, Sait Molla, İngiliz Rahip Frew (fru) ve bazı devlet adamlarınca desteklenmiştir.
Cemiyetin ana gayesi, Osmanlı ve İngiliz dostluğunu güçlendirmek ve İngiltere’nin koruyuculuğu altına girmeyi sağlayabilmekti.
Cemiyetin üyeleri, Anadolu’da başlayan Millî Mücadele’ye bu nedenle karşı çıkmıştır.
Hürriyet ve İtilaf Fırkası: 1911’de İttihat ve Terakki’ye karşı olanların kurduğu partidir.
Anadolu’da başlayan kurtuluş hareketini İttihatçıların işi olarak gördükleri için bu harekete karşı çıkmışlardır.
Sulh ve Selamet-i Osmaniye Fırkası: Ulemadan bir grup tarafından İstanbul’da kurulmuştur.
Ülkenin kurtuluşunun ancak padişah ve halifenin emirlerine uymakla mümkün olacağını savunmuşlardır.
Azınlıkların Kurduğu Cemiyetler Rum, Ermeni ve Museviler tarafından kurulan bu cemiyetlerin ortak amacı, dağılan Osmanlı İmparatorluğu topraklarından pay almak ve kendi devletlerini kurmaktı.
Bu amaçları doğrultusunda Wilson İlkeleri’nin 12.
Maddesi’nden yararlanmak arzusuyla bulundukları bölgelerde nüfusça çoğunlukta oldukları iddiasında bulunuyorlar hatta sahte nüfus kayıtları düzenlemekten de çekinmiyorlardı.
Kurdukları ve destekledikleri Rum ve Ermeni çeteleri ile bölge halkını göçe zorluyorlardı.
İtilaf Devletleri’yle işbirliği yaparak, çıkardıkları kargaşa ve isyanlarla da yeni işgallere bahane yaratacak zemin hazırlayıp Osmanlı Devleti’ni zor durumda bırakmayı planlıyorlardı.
Bu cemiyetlerin başlıcaları şunlardır: Oku-yorum Gördesli Makbule Gördes Belediye alanında eşi Halil Efe ile birlikte heykeli ve adına düzenlenen bir park bulunan Gördesli Makbule’nin diğer kadın kahramanlardan önemli bir farkı, yeni evlendiği eşi Halil Efe’den ayrılmamak için onunla birlikte çarpışmalara katılmasıdır.
Makbule, diğer bazı kadın savaşçılar gibi, kurtuluş gününü görmeden bir Yunan baskını sırasında başından aldığı yarayla şehit düşmüştür.
Tarih 17 Mart 1922’dir.
Zeki Sarıhan, Kurtuluş Savaşı Kadınları, s. 229, s. 314.
(Kısaltılmıştır.)
1919 1919 Havza Genelgesi ilan edildi.
Amasya Genelgesi ilan edildi.
28 Mayıs 22 Haziran Biyografi İstanbul’da 1882’de doğdu.
1901’de Üsküdar Amerikan Kız Koleji’ni bitirdi.
Öğretmenlik ve müfettişlik görevlerinden sonra İstanbul Üniversitesinde Batı Edebiyatı dersleri okuttu.
İstiklal Savaşı başlayınca Ankara’ya geçti.
“Halide Onbaşı” olarak savaşa katıldı.
Kadınların savaşa katkısını artırdı.
1926-1938 yılları arasında Avrupa ve Amerika’da yaşadı.
Türk’ün Ateşle İmtihanı, Ateşten Gömlek, Vurun Kahpeye, Dağa Çıkan Kurt adlı kitaplarında İstiklal Savaşı’nın olaylarını işledi.
İstanbul’da öldü.
Atatürk ve Kurtuluş Savaşı Müzesi, T.C. Genelkurmay Başkanlığı, s. 140.
Halide Edip Adıvar (1882-1964) Görsel 2.5: Halide Edip Adıvar MİLLÎ MÜCADELE 58 1919 Mustafa Kemal askerlikten istifa etti.
Sine-i millete döndü.
Erzurum Kongresi toplandı.
23 Temmuz-7 Ağustos Mavri Mira: Megali İdea (Büyük Ülkü) amacıyla hareket ediyordu.
Ana hedefi, Yunanları Bizans İmparatorluğu zamanındaki sınırlarına yeniden ulaştırmaktı.
İstanbul’da Patrikhaneye bağlı olarak çalışıyordu.
Yunan Kızılhaçı, Göçmenler Cemiyeti ve Rum İzcilik Okulu tarafından destekleniyordu.
Görünüşte göçmenlere yardımda bulunmak gibi insani bir görev yapan bu kuruluşlar, perde arkasında çetelere her türlü yardımda bulunuyordu.
Etniki Eterya: 1821’de Filiki Eterya adıyla Yunan isyanını Patrikhane ile birlikte çıkaran cemiyettir.
Daha sonra Etniki Eterya adını almıştır.
Ateşkes Anlaşması Dönemi’nde Batı Anadolu’da Rum nüfusunun artırılması ve Trabzon dolaylarında Pontus Rum Devleti’nin kurulması için çalışmıştır.
Pontus Rum Cemiyeti: Cemiyetin asıl amacı, Karadeniz Bölgesi’nde Samsun merkez olmak üzere bir Pontus Rum Devleti kurmaktı.
Bu doğrultuda kurdukları çetelerle Türk köylerini basarak Türklerin göç etmelerine neden olmak ve Yunanistan’dan göçmen getirterek bölgede nüfus çoğunluğunu elde etmek amacındaydılar.
Doğu Karadeniz kıyılarında bir Pontus Devleti kurulması düşüncesi, Yunanistan’ın bağımsızlığını elde ettiği yıllara kadar gitmektedir.
Yunan Megali İdeası’nın (Büyük Ülkü) hedeflerinden biridir.
Doğu Karadeniz Bölgesi’nin ne tarihî ne de sosyal yapısı bakımından Yunanistan ile hiçbir ilgisi bulunmamaktadır.
Bölgede ilk kurulan Pontus Krallığı (MÖ 301-64) ile IV.
Haçlı Seferi sonrası yine o bölgede kurulan Trabzon Rum Devleti’nin (1207- 1461) Yunanistan ile ilgisi yoktur.
Misyonerlik faaliyetleri de yürüten Merzifon Amerikan Kolejinin etkisiyle 1904’te Pontus Cemiyeti kuruldu.
I.
Dünya Savaşı’nın çıkması bölgedeki Rumları harekete geçirdi.
Osmanlı ordusundan firar eden Rumlar, çeteler kurarak Türk askeri ile çatışmalara girdi.
Ruslar, Rum çetelerinin de yardımıyla Trabzon başta olmak üzere Karadeniz Bölgesi’nin bir kısmını işgal ettiler.
İstanbul’daki Fener Rum Patrikhanesi ve ona bağlı kiliseler, Pontus Devleti kurma girişimine hız verdiler.
Karadeniz Bölgesi’ndeki kiliseler ve Rum okulları, cemiyet üyelerinin toplanma yeri ve silah deposu hâline geldi.
Amasya Metropoliti Germanos ile Trabzon Metropoliti Hrisantos, çetelere cesaret verip Pontus Devleti’nin kurulması düşüncesini uluslararası kuruluşlar önünde savundular.
1917’de ortaya çıkan ihtilal sonunda, Çarlık Rusyası’nın yıkılarak Sovyet Rusya’nın kurulması üzerine, Rus ordusu Karadeniz Bölgesi’nden çekildi.
İstanbul Hükûmeti bölgede yeniden hâkimiyeti sağladı.
Mondros Ateşkes Anlaşması’nın imzalanmasından sonra Karadeniz Bölgesi’ndeki Rumlar, Yunanistan’ın ve İtilaf Devletleri’nin kışkırtmaları ve yardımlarıyla yeniden faaliyete geçtiler.
Bir yandan yapılan göçlerle bölgedeki Rum nüfus artırılmaya çalışılırken, Rum çeteleri de Türk köylerine saldırarak onları Görsel 2.6: Ermeni Patriği Zaven Efendi (1869-1947) Görsel 2.7: Ermeni komitacıları yaşadıkları bölgeden göçe zorluyorlardı.
Pontus çetelerinin bölgede karışıklık çıkarma amaçları, Mondros Ateşkes Anlaşması’nın 7.
Madde’sine göre bölgenin İtilaf Devletleri tarafından işgal edilmesini sağlamaktı.
İşgal gerçekleşirse Pontus çeteleri, daha rahat hareket edebilecekler ve nihai amaçları olan Pontus Devleti’ni kurabileceklerdi.
Bu olumsuz gelişmelerin yanı sıra, Pontus çetelerinin Karadeniz Bölgesi’nde yaptığı eylemler, Mustafa Kemal’in Samsun’a müfettiş olarak gönderilmesine ve Millî Mücadele’nin başlamasına da zemin hazırlamıştır.
1919 Biyografi Erzurum’da doğdu.
Subay Derviş Bey’le evlenip Balkan Savaşı’na katıldı.
Dünya Savaşı’nda 9-10 kadınla Kafkas Cephesi’ne gitti.
Eşleri Ermenilerce şehit edilmiş kadınlarla Ermenilere karşı çarpıştı.
Millî Mücadele döneminde oğlu, kızı ve kardeşleriyle beraber Bursa ve İzmit’in düşman işgalinden kurtarılması için çalıştı.
300 kişiyi aşkın müfrezesiyle Sakarya ve Başkomutan Meydan Muharebeleri’ne katıldı.
Üsteğmen rütbesiyle emekli oldu.
Emekli maaşını Kızılay’a bağışladı.
1954’te TBMM’ce kendisine tekrar aylık bağlandı.
Ertesi yıl Erzurum’da öldü.
Atatürk ve Kurtuluş Savaşı Müzesi, T.C. Genelkurmay Başkanlığı, s. 140.
Kara Fatma (Fatma Seher Erden) (1888-1955) Sıra Sizde Osmanlı Dönemi’nde azınlıklar geniş haklara sahip olmalarına rağmen Milî Mücadele Dönemi’nde neden işgalci güçlerle iş birliği yapma gereği duymuşlardır?
2.
Ünite 59 Millî Mücadele’nin başlangıcında, Pontus çeteleri ile savaşacak yeterli kuvvet olmadığından bu çetelerin üzerlerine yeteri kadar gidilemedi.
BMM Hükûmeti ancak 9 Aralık 1920’de “Merkez Ordusu” adı altında yeni bir ordu kurduktan sonra, Pontus çetelerine karşı etkili bir mücadeleye girebildi.
Pontusçuluk faaliyetlerine karışan din adamları sınır dışı edildi, bir kısmı ise İstiklal Mahkemelerinde yargılandı.
Cumhuriyet Dönemi’nde yapılan nüfus mübadelesi sonucunda Rumların Anadolu’yu terk etmesi ile Pontus Cemiyeti’nin varlık nedeni de ortadan kalktı.
Pontus sorunu, Lozan Barış Antlaşması ile tarihe karışmış olmasına rağmen, Yunanistan yapay olarak Pontus meselesini gündeme getirmeye devam etmiştir.
Özellikle 1985 yılından itibaren sözde “Pontus Soykırımı” iddialarına hız vermiş, 19 Mayıs gününü sözde “Pontus Soykırımı’nı Anma Günü”olarak kabul eden tarihî gerçeklerle uyuşmayan bir yasa çıkarmıştır.
Taşnak Sütyun ve Hınçak Cemiyetleri: Amaçları Doğu Anadolu’da ve Çukurova yöresinde Ermeni Devleti kurmaktı (Görsel 2.6).
Ermeni Patriği Zaven Efendi tarafından yönetilen Hınçak Komitesi, Mavri Mira Cemiyeti ile de iş birliği yaptı (Görsel 2.7).
ABD’nin desteğini almaya çalıştılar.
Bunun üzerine, Amerikan mandasında kurulması tasarlanan Ermenistan Devleti meselesini incelemek için ABD Başkanı Wilson, General Harbord’ı (Harbırd) görevlendirmiştir.
Alyans İsrailit ve Makabi Cemiyetleri: Bu cemiyetlerin amacı Filistin’de İsrail Devleti’nin kurulmasını sağlamaktı.
Osmanlı Devleti’nde yaşayan Yahudilerin ticari çıkarları için uğraşmıştır.
Millî Cemiyetler İtilaf Devletleri, Mondros Ateşkes Anlaşması’nın 7.
Madde’sini hukukî dayanak göstererek, ülkenin çeşitli yerlerine asker çıkarmaya başladılar.
Bu gelişmelerden cesaret alan azınlıklar da kendi emelleri doğrultusunda harekete geçerek, Türklere karşı taşkınlıklarını arttırdılar.
İstanbul Hükûmeti’nin bu duruma sessiz kalması karşısında Türk aydınları harekete geçtiler.
Vatanı koruma ve bağımsız yaşama isteği doğrultusunda cemiyetler kurdular.
Bölgesel amaçlı kurulan bu cemiyetlerin ortak bazı özellikleri şunlardır: 1.
Bölgelerinin Türklüğünü kanıtlamak çabasındaydılar.
Bunun için de tarihsel gerçeklerle birlikte nüfus çoğunluğuna önem vermişlerdir.
2.
Wilson İlkeleri’nin 12.
Madde’sinden yararlanmak istemişlerdir.
3.
Bölge halkının desteğini ve birliği sağlamak için geniş katılımlı kongreler düzenlemişlerdir.
4.
Haklarını savunmak, isteklerini iletmek için Paris Barış Konferansı’na ve İstanbul’daki İtilaf Devletleri temsilcilerine heyetler göndermişlerdir.
5.
Bölgelerini işgalcilere ve azınlıklara karşı savunmuşlardır.
Bu cemiyetlerin en önemlileri şunlardır: Trakya-Paşaeli Müdafaa-i Hukuk Cemiyeti: Merkezi Edirne’dedir.
Bölgenin Yunanistan’a bırakılmasına karşı mücadele etmiştir.
Lüleburgaz ve Edirne kongrelerini düzenlemiş, Osmanlı Devleti’ne bağlı kalmak mümkün olmazsa, bağımsız bir Trakya Cumhuriyeti kurmayı düşünmüşlerdir (Görsel 2.8).
Görsel 2.8: Trakya Paşaeli Müdafaa-i Hukuk Cemiyeti üyeleri Mustafa Kemal Temsil Kurulu Başkanı seçildi.
Balıkesir Kongresi toplandı.
1919 1919 Bilgi Notu Kars İslam Şurası: Gürcü ve Ermenilerin egemenliği altına düşecekleri kuşkusunu duyan bölge halkı, örgütlenerek Kasım 1918’de Kars İslam Şurası’nı oluşturdu.
Amaçları Kars, Ardahan ve Batum’un Wilson Prensipleri’nin 12.
Maddesi’ne dayanarak Türk vatanı olduğunu ispatlamaktı.
Anadolu Kadınları Müdafaa-i Vatan Cemiyeti: Melek Reşit Hanım ve Şefika Hanım liderliğinde Sivas’ta kurulan cemiyetin şubeleri, kısa sürede Anadolu’nun çeşitli şehirlerinde açılmıştır.
Bu cemiyet, vatan savunmasına maddi ve manevi destek vermiştir.
Yapılan işgaller ve zulümler karşısında Türk milletinin uğradığı haksızlıkları dile getirerek yabancı devletlere protesto telgrafları çekmiştir.
MİLLÎ MÜCADELE 60 1919 Alaşehir Kongresi toplandı.
Sivas Kongresi toplandı.
4-11 Eylül Şark Vilayetleri Müdafaa-i Hukuk Cemiyeti (Doğu Anadolu Müdafaa-i Hukuk Cemiyeti): Merkezi İstanbul’dadır.
Anadolu’nun doğusunda bir Ermeni Devleti kurulması planlarını önlemek ve bölge halkının haklarını savunmak için mücadele etmişlerdir.
Erzurum Kongresi, bu cemiyet tarafından düzenlenmiştir.
İzmir Müdafaa-i Hukuk Cemiyeti: İzmir’de kurulmuştur.
İzmir ve Ege Bölgesi’nin Türklere ait olduğunu dünyaya kanıtlamak ve bölgenin Yunanistan’a verilmesini önlemek amacıyla mücadele etmiştir.
İzmir Redd-i İlhak Cemiyeti: Önce Müdafa-i Hukuk adını taşıyan bu cemiyet, İzmir’in Yunanistan tarafından işgal edileceğinin öğrenilmesi üzerine kurulmuştur.
Bu işgale karşı silahlı mücadeleyi başlatmıştır.
Trabzon Muhafaza-i Hukuk-u Millîye Cemiyeti: Trabzon ve civarının Rumlara verilerek bu bölgede Pontus Rum Devleti’nin kurulmasını önlemek; işgallere ve Pontus çetelerine karşı silahlı direnişte bulunmak üzere kurulmuştur.
Erzurum Kongresi’nin toplanmasında Doğu Anadolu Müdafaa-i Hukuk Cemiyeti ile birlikte önemli rol oynamıştır.
Kilikyalılar Cemiyeti: Merkezi İstanbul’dur.
Adana ve çevresini işgal eden Fransızlar ve Fransız ordusunda yer alan Ermenilerin saldırılarına karşı bölgede silahlı direnişi başlatmıştır.
Pozantı Kongresi’ni toplamıştır.
Millî Kongre Cemiyeti: İstanbul’da kurulan bu cemiyetin diğer cemiyetlerden farkı, ülke genelinde partiler üstü bir örgütlenmeyi sağlamaktı.
Cemiyetin amacı, Türkler aleyhine basın ve yayın yoluyla yapılan olumsuz propagandaları engellemekti.
Millî Mücadele’nin ilk dönemlerinde kurulan cemiyetler ve toplanan kongrelerle millî birliği sağlamanın ilk adımları atılmıştı.
2.
1.
5.
Mustafa Kemal Paşa’nın Samsun’a Çıkışı  (19 Mayıs 1919) Mustafa Kemal’in arkadaşlarıyla İstanbul’dan Anadolu’ya geçmek için çareler aradığı sırada Karadeniz bölgesinde Pontus Rum çetelerinin Türk ve Müslüman halka saldırıları artmıştı.
Yaşanan çatışmalardan Türkleri sorumlu tutan İngiltere, bölgede huzur ve güvenlik sağlanmadığı takdirde bölgeyi işgal edeceğini İstanbul Hükûmeti’ne bir nota ile bildirdi.
Sıra Sizde Millî kuvvetler tanımı kimleri kapsıyor olabilir?
Sıra Sizde Mustafa Kemal’in özellikle Anadolu’ya geçmek istemesinin nedenleri neler olabilir?
Tartışınız.
Oku-yorum Mustafa Kemal Paşa anlatıyor: Yıldız Sarayı’nın ufak bir odasında Vahdettin’le diz dize denecek kadar oturduk.
Onun sağında hemen dirseğini uzatarak dayandığı bir masa üstünde bir kitap vardı.
Odanın Boğaz’a doğru açık penceresinden gördüğümüz manzara şu idi: Yan yana demirlemiş birkaç sıra zırhlı.
Cephe topları sanki Yıldız Sarayı’na doğrulmuştu.
Söze Vahdettin başladı: -Paşa, Paşa, şimdiye kadar devletimize çok hizmet ettin.
Bunların hepsi artık bu kitaba girmiştir.
Elini demin bahsettiğim kitabın üstüne basarak - Tarihe geçmiştir.
O zaman masa üstündeki kitabın tarih kitabı olduğunu öğrendim. Soğukkanlılık ve dikkatle dinliyordum.
- Bunları unut, dedi.
Şimdi yapacağın hizmet, şimdiye kadar yaptıklarından mühim olabilir.
İstersen devleti kurtarabilirsin.
- Hakkımdaki teveccühünüze teşekkür ederim.
Memleketi kurtarmak için elimden geleni yapacağıma şüphe etmeyiniz.
Falih Rıfkı, Milliyet, 20 Mayıs 1930.
Okuma parçasını inceleyip Sultan Vahdettin’in Millî Mücadele’ye bakışını değerlendiriniz.
Padişah ve Hükûmet tarafından güvenilir ve iyi bir asker olarak tanınması, İttihatçıların siyasetine uzak duran bir komutan olarak bilinmesi gibi nedenlerle Mustafa Kemal Paşa, 9.
Ordu Müfettişliği’ne tayin edildi.
Mustafa Kemal Paşa, olağanüstü yetkilerle donatılıp sivil makamlara da emretme yetkisi verildi.
Görevi Samsun ve civarında güvenliği sağlamak, Osmanlı birliklerinin Mondros Ateşkes Anlaşması gereği dağıtılmasını hızlandırmak, Türklerin 1919 2.
Ünite 61 Bağımsızlığı için ölümü göze alan millet, insanlık haysiyet ve şerefinin icabı olan bütün fedakârlığı yapmakla teselli bulur ve hiç kuşkusuz esaret zincirini kendi eliyle boynuna geçiren miskin, haysiyetsiz bir millete göre dost ve düşman gözündeki yeri farklı olur.
elinde kalan silah ve cephaneyi toplamaktı.
Mustafa Kemal Paşa, kurmay heyetiyle birlikte 16 Mayıs 1919’da İstanbul’dan Bandırma Vapuru ile hareket ederek 19 Mayıs 1919’da Samsun’a çıktı.
Bu tarih Millî Mücadele’nin fiilen başladığı tarihtir.
Nitekim kurtuluş mücadelesinin ve 1927’ye kadar olan gelişmelerin anlatıldığı Nutuk, Mustafa Kemal Paşa’nın Samsun’a çıkışı ile başlar.
I.
Dünya Savaşı sonrası Osmanlı Devleti’nin içine düştüğü genel durumu açıkladıktan sonra, çeşitli kesimler tarafından ileri sürülen kurtuluş çarelerini açıklar.
Bunların ilki, İngiliz himayesini istemek, ikincisi Amerikan mandasını talep etmek, üçüncüsü ise bölgesel kurtuluş çareleri aramaktı.
Mustafa Kemal Paşa, bu düşüncelerin isabetsizliğini izah ettikten sonra kendi kararını şöyle açıklamıştır: Millî egemenliğe dayanan, kayıtsız şartsız bağımsız yeni bir Türk devleti kurmak.
Bu mücadele yolunun parolası ise, “Ya istiklal ya ölüm!” olmuştur.
Mustafa Kemal Paşa, Samsun’a çıktıktan sonra bölgedeki durumu inceleyerek Damat Ferit Paşa Hükûmeti’ne bir rapor gönderdi (22 Mayıs 1919).
Raporda; İzmir’in Yunanlar tarafından işgalinin haksız olduğu ve halkı olumsuz etkilediği, Türklerin yabancı bir ülkenin kontrolüne girmek istemediği anlatıldı.
Bölgedeki karışıklıklara siyasi emeller peşinde koşan Rumların neden olduğu ve Rumların emellerinden vazgeçmesiyle asayişin kendiliğinden düzeleceği belirtildi.
Mustafa Kemal Paşa, müfettişlik bölgesindeki komutanlarla temasa geçtikten sonra Anadolu içlerine doğru yola çıktı ve ilk durağı Havza oldu.
Sıra Sizde İşgaller karşısında yapılmak istenen mitinglerle ulaşılmak istenen amaç nedir?
2.
1.
6.
Havza Genelgesi (28 Mayıs 1919) Mustafa Kemal Paşa, Havza’ya geldikten sonra işgallere karşı direnme amacıyla çeşitli bölgelerdeki millî kuruluşların yaygınlaştırılması için çalışmalara başladı.
Bu amaçla 28 Mayıs 1919’da sivil ve askerî yöneticilere yolladığı Havza Genelgesi’nde işgallerin protesto edilmesi için mitingler yapılmasını, İtilaf Devletleri temsilciliklerine uyarı telgrafları gönderilmesini, ayrıca Hristiyan azınlığa karşı saldırı ve düşmanlıklarda bulunulmamasını istemiştir.
Havza’da Mustafa Kemal Paşa’nın da katıldığı bir miting düzenlenmiştir (30 Mayıs 1919).
Yurdun çeşitli bölgelerinde düzenlenen mitinglere binlerce insan katıldı ve bu mitingler halk arasında büyük bir heyecan yarattı.
İşgallere karşı gösterilen tepkilerden rahatsız olan İngilizler, Damat Ferit Paşa Hükûmeti’ne baskı yaparak Mustafa Kemal’in geri çağrılmasını istedi (8 Haziran 1919).
Mustafa Kemal Paşa, kendisini geri çağıran Harbiye Nezaretine oyalayıcı bir cevap vererek Amasya’ya geldi.
Biyografi İstanbul’da doğdu.
1901’de Harp Okulunu, 1905’te de Harp Akademisini bitirdi.
Trablusgarp, Balkan ve I.
Dünya Savaşları’nda görev aldı.
1917 yılında Tümgeneralliğe terfi etti.
İstiklal Savaşı’nın başlangıcında Batı Anadolu Kuvay-ı Millîye Umum Komutanı ve Batı Cephesi Komutanı olarak savaşa katıldı.
1920 yılı sonunda Moskova Büyükelçiliğine atandı.
1922’de TBMM’nin İkinci Başkanı oldu.
Korgeneral rütbesiyle 1927 yılına kadar ordu komutanlığı ve milletvekilliği yaptı.
TBMM’de II.
Dönem Ankara, V-VIII.
Dönem Konya, IX.
Dönem Eskişehir milletvekili, X. ve XI.
dönem İstanbul milletvekili olarak görev aldı.
TBMM Başkanı (1948), Bayındırlık Bakanı (1939-1943), Ulaştırma Bakanı (1943-1946) olarak devlete hizmet etti.
İstanbul’da vefat etti (Görsel 2.9).
Atatürk ve Kurtuluş Savaşı Müzesi, T.C. Genelkurmay Başkanlığı, s. 139.
Ali Fuat Cebesoy (1882-1968) Görsel 2.9: Ali Fuat Cebesoy Anadolu ve Rumeli Müdafaa-i Hukuk Cemiyeti kuruldu.
Ali Fuat Paşa Batı Anadolu Kuvay-ı Millîye Komutanlığı’na atandı.
1919 1919 MİLLÎ MÜCADELE 62 1919 Damat Ferit Paşa Hükûmeti istifa etti.
Amasya Görüşmeleri yapıldı.
20-22 Ekim 2.
1.
7.
Amasya Genelgesi (22 Haziran 1919) Amasya halkı Mustafa Kemal’i büyük bir coşku ile karşıladı.
14 Haziran’da kurulan Müdafaa-i Hukuk Cemiyeti bünyesinde Mustafa Kemal Paşa, Ali Fuat (Cebesoy), Refet (Bele) ve Rauf (Orbay) paşalar bir araya geldi.
Mustafa Kemal Paşa tarafından önceden hazırlanmış metin üzerinde yapılan değerlendirmeler sonrasında Amasya Genelgesi hazırlandı.
Konya’da bulunan Ordu Müfettişi Cemal Paşa ile Erzurum’da bulunan Kazım Karabekir Paşa’nın da telgrafla onayları alındıktan sonra, 22 Haziran 1919’da genelge tüm ilgililere duyuruldu.
Ayrıca İstanbul’da bulunan bazı önemli kişilere yazılan mektuplarda miting ve gösterilerin büyük amaçları gerçekleştirmeye yetmeyeceği, bağımsızlığın ancak milletin bağrından kopan güce dayanarak sağlanacağı belirtilmiş ve “Artık İstanbul Anadolu’ya hâkim değil, bağlı olmak mecburiyetindedir.” denilmiştir.
Amasya Genelgesi’nin önemli maddeleri şunlardır: 1.
Vatanın bütünlüğü, milletin bağımsızlığı tehlikededir.
2.
İstanbul Hükûmeti, üzerine aldığı sorumluluğun gereklerini yerine getirememektedir.
Bu durum milletimizi yok olmuş gibi göstermektedir.
3.
Milletin bağımsızlığını, yine milletin azim ve kararı kurtaracaktır.
4.
Milletin durumunu saptamak ve sesini dünyaya duyurmak için her türlü etki ve denetimden uzak millî bir kurulun varlığı gereklidir.
5.
Anadolu’nun en güvenli yeri olan Sivas’ta millî bir kongrenin acele olarak toplanması kararlaştırılmıştır.
6.
Bunun için bütün illerin her sancağından, halkın güvenini kazanmış üç temsilcinin hemen yola çıkarılması gerekmektedir.
7.
Her olasılığa karşı bu durum millî bir sır gibi tutulmalı ve temsilciler gerekli görülen yerlerde kimliklerini gizleyerek gelmelidir.
8.
Doğu illeri adına 10 Temmuz’da Erzurum’da bir kongre toplanacaktır.
O güne kadar diğer il temsilcileri Sivas’a ulaşabilirlerse, Erzurum Kongresi temsilcileri de Sivas’ta yapılacak genel kongreye katılmak üzere yola çıkacaklardır.
9.
Temsilciler Müdafaa-i Hukuk ve Redd-i İlhak Cemiyetleri ve belediyeler tarafından seçilecektir.
10.
Askerî ve millî örgütler hiçbir şekilde lağvedilmeyecektir.
Bu genelge millî egemenliğe dayalı yeni Türk devletinin kurulması yolunda atılan ilk adımdır.
Genelgede Millî Mücadele’nin amacı, gerekçesi ve yöntemi açıklanmış ve millet mücadeleye çağrılmıştır.
Bu yönüyle Amasya Genelgesi bir ihtilal beyannamesi özelliği gösterir.
Anadolu’da yaşanan bu gelişmelerden rahatsızlık duyan İngilizler, bir kez daha İstanbul Hükûmeti’ne baskı yaparak, Mustafa Kemal’in görevden alınmasını ve geri çağrılmasını istediler.
Fakat Mustafa Kemal, İstanbul’dan gelen emirlere uymamış ve Erzurum’a hareket etmiştir.
1919 Biyografi 1882’de İstanbul’da doğmuştur.
Erkan-ı Harbiye Mektebi’ne devam eden Karabekir, 1905’te mezun olmuştur.
1.
Dünya Savaşı’nda, Çanakkale, Irak ve Kafkas cephelerinde görev alan Kâzım Karabekir 1918’de Erzincan, Erzurum, Kars ve daha sonra da Sarıkamış’ta Ermeni çetelerine karşı başarılı bir mücadele vermiştir.
Başarılarının sonucu olarak Tuğ - Tümgeneral (Mirlivalığa) rütbesine yükseltilip Paşa olmuştur.
I.
Dünya Savaşı sonrasında atandığı Erzurum 15.
Kolordu Komutanlığı sırasında Erzurum Kongresi’nin toplanmasında büyük katkıları olmuştur.
Milli Mücadele hareketi boyunca Edirne Milletvekili ve Doğu Cephesi Komutanı olarak görev yapmıştır.
1920’de Ermenilerce işgal edilen doğu illerini geri aldıktan sonra 31 Ekim 1920’de Ferikliğe (Korgeneralliğe) yükseltildi.
1924’te, cumhuriyet devrinin ilk muhalefet partisi Terakkiperver Cumhuriyet Fırkasının kuruluşunda görev almıştır.
1948’de TBMM Başkanı olarak görev yaparken vefat etmiştir.
http://www.kazimkarabekirvakfi.
org.tr/resimgalerisi.htm Kazım Karabekir Bilgi Notu Sine-i millete dönmek: Görev ve yetkilerinden vazgeçerek, sıradan bir vatandaş olarak halkın içine dönmek, milletin bir ferdi olarak mücadeleye devam etmek anlamına gelen bir kavramdır.
2.
Ünite 63 Sıra Sizde Millî Mücadele’de kongreler düzenlenmesinin ne gibi faydaları olmuştur?
2.
1.
8.
Erzurum Kongresi (23 Temmuz-7 Ağustos 1919) Damat Ferit Paşa Hükûmeti, sivil ve askerî yöneticilere Mustafa Kemal’in görevden alındığını resmî bir sıfatı kalmadığı için emirlerinin de dinlenmemesi gerektiğini bildirdi.
Amasya’dan hareket eden Mustafa Kemal; Tokat, Sivas ve Erzincan üzerinden 3 Temmuz 1919’da Erzurum’a ulaştı.
Kendisini Kazım Karabekir ile Müdafaa-i Hukuk Cemiyetinden bir heyet, kent dışında törenle karşıladı.
XV.
Kolordu Komutanı Kazım Karabekir Paşa, “Ben ve Kolordum, emrinizdeyiz Paşam!” diyerek en büyük manevi desteği de sağlamış oldu.
Fakat 8 Temmuz 1919’da İstanbul Hükûmeti’nden gelen telgrafta resmi memuriyetine son verildiği bildirilirken, Padişah’tan gelen bir başka telgrafta da iki ay süreyle hava değişimi alarak seçeceği bir kentte dinlenmesi istendi.
Bunun üzerine Mustafa Kemal Paşa, sine-i millete dönme kararı vererek, hem çok sevdiği askerlik mesleğinden hem de müfettişlik görevinden istifa etti.
Artık milletin bir ferdi olarak, milletten aldığı kuvvet ve ilhamla tarihî vazifesine devam edecekti.
Erzurum Kongresi, Doğu Anadolu Müdafaa-i Hukuk Cemiyeti ile Trabzon Muhafaza-i Hukuk Cemiyetinin katkılarıyla toplanmıştır (Görsel 2.10).
Kongrenin toplanma amacı Doğu Anadolu’da Ermeni Devleti ve Doğu Karadeniz’de Pontus Rum Devleti kurulma çalışmalarına karşı alınacak önlemleri kararlaştırmak ve gerekli işbirliğini sağlamaktı.
Kongre doğu illerinden gelen temsilcilerin katılımıyla 23 Temmuz’da çalışmalarına başlamıştır.
Erzurum delegeleri Binbaşı Kazım Bey ve Cevat Bey istifa ederek yerlerine Mustafa Kemal ve Rauf Bey seçilmiş, böylelikle kongreye katılabilmeleri sağlanmıştır.
Kongre üyeleri tarafından Mustafa Kemal başkan olarak seçilmiştir.
14 gün süren çalışmaların sonunda kongre, tarihî kararlar alarak 7 Ağustos 1919’da çalışmalarına son vermiştir.
Erzurum Kongresi sonunda alınan kararlar şunlardır: 1.
Millî sınırlar içinde vatan bir bütündür bölünemez.
2.
Her türlü yabancı işgal ve müdahalesine karşı, millet birlik olarak kendisini müdafaa ve mukavemet edecektir.
3.
Vatanın ve istiklalin muhafaza ve teminine İstanbul Hükûmeti muktedir olmadığı takdirde, gayeyi temin için Anadolu’da geçici bir hükûmet kurulacaktır.
4.
Kuvay-ı Millîye’yi etkin ve millî iradeyi egemen kılmak esastır.