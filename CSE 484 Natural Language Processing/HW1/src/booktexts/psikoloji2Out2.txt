Bireylerin kendi öğrenmelerini kendilerinin gerçekleştirmeleri toplumlar için arzu edilen bir durum mudur?
Bilgiler yapılandırılırken öğrenenlerin deneyimlerine dayanan aktif katılımlara ihtiyaç var mıdır?
Öğrenmede yararlanılan teknikler öğrenciden öğrenciye farklılık gösterir mi?
Yoksa her öğrencinin öğrenme tekniği aynı mıdır?
DÜŞÜNELİM Bilgi tek başına bir anlam ifade etmez.
Bilginin nasıl alınıp işlendiği yani neyi, nasıl, hangi koşullarda daha iyi, kalıcı ve verimli öğrenileceği daha önemlidir.
Bu nedenle kişinin öğrenme kavramından çok öğrenmeyi öğrenme kavramını anlaması gerekir.
Öğrenmeyi öğrenme, bilgiyi arayıp bulan, bunları kullanarak yeni durumlar için Görsel 1.25 31 gerekli bilgiyi kendi kendine üreten, yaşamında kullanan, toplumda meydana gelen değişimlere ayak uyduran ve aynı zamanda bu değişimlerin kaynağı olan bireylerin yetişmesini hedefleyen bir eğitim anlayışıdır.
Öğrenmeyi öğrenme, bireyin kendi öğrenme yollarının farkında olması, öğrenme konusunda kendini yönlendirmesi, öğrenme stratejilerini bilmesi, belirlemesi ve kullanması ile söz konusu olur.
Öğrencilerin öğrenmeyi öğrenebilmeleri için öncelikle kendilerini öğrenme özellikleri bakımından tanımaları gereklidir.
Örneğin, serin mi yoksa sıcak bir ortamda mı daha iyi öğrenebiliyorlar?
Kendi başlarına mı yoksa birisiyle çalışarak mı öğrenmeyi tercih ediyorlar.
Öğrenmeyi sağlayıcı hangi teknikler vardır?
Bunlar ne tür öğrenmelerde ve nasıl kullanılabilirler?
Kısaca öğrenciler hem kendi öğrenme özelliklerini tanıyarak hem de öğrenmede yararlanılan teknikleri bilip kullanarak öğrenmeyi öğrenebilirler ve etkili öğrenmeyi gerçekleştirebilirler.
Öğrenmeyi öğrenme, öğrenme stratejileriyle ilgili bilgi ve becerileri kapsar.
Öğrenme stratejisi, bireyin kendi kendisine öğrenmesini kolaylaştıran tekniklerin her biridir.
Öğrenme stratejileriyle, öğrenenin bilgiyi işleyerek ve kalıcı biçimde öğrenmesini sağlamak amaçlanır.
Öğrenme stratejilerinden hangisinin öğrenci için en çok yarar sağlayacağı esas olarak öğrencinin bireysel özelliklerine, öğrenilecek konuya ve öğrenme hedeflerine bağlıdır.
Bireyin öğrenme süreci ile ilgili farkındalığının olması, öğrenmenin hızını, kalıcılığını ve işlevselliğini etkiler.
Başlıca öğrenme stratejileri; • Anahtar sözcüklerin ve temel düşüncelerin altını çizmek, • Metnin kenarına not almak, • Anlaşılmayan yerlere soru işareti gibi işaretler koymak, • Bilinmeyen sözcükleri yuvarlak içine alma gibi yöntemler ile; Görsel 1.26 Öğrenmenin ilk şartı öğrenmeyi talep etmektir.
Görsel 1.27 “Geleceğin cahili, okuyamayan kişi olmayacaktır.
Nasıl öğreneceğini bilmeyen kişi olacaktır” Alvin Toffler 32 • Metin başlıklarının, alt başlıklarının, şekillerin, şemaların ve grafiklerin önceden gözden geçirilmesi gibi yöntemler öğrencinin dikkatini yoğunlaştırır ve artırır.
Öğrenci yatay ve dikey bölmelere sahip bir çizelge yaparak bilgileri gruplandırıp ilişkilendirebilir.
Ana düşünceyi başa ya da ortaya alarak yardımcı düşünceleri ona oklarla ya da çizgilerle bağlayabilir.
Yapılan araştırmalar bütün bu yöntemleri deneyenlerin sadece metni okuyanlara göre daha fazla hatırladıklarını, var olan bilgileri ile yeni bilgilerin birleştirilmesinde daha başarılı olduklarını göstermektedir.
• Öğrenmeden hemen sonra yapılan tekrarlar bilgi ve becerilerin kalıcılığını artırır.
Özellikle sesli yapılan tekrar, olguların zihinsel yinelenmesini sağlamakta, öğrenenin etkin biçimde iç ve dış bağlantılar kurmasını engellemektedir.
İki öğrenci grubu üzerinde yapılan bir çalışmada öğrencilerden radarın çalışma biçimini betimleyen bir alıntıyı dinlemeleri istenmiştir.
Daha sonra grubun birine her cümleden sonra ara verilerek sözcükleri sesli olarak tekrarlamaları öğretilirken, diğer gruba ise sadece dinletilmiş, araştırma sonucunda sözcükleri tekrar eden grubun hatırlama düzeyinin daha yüksek olduğu görülmüştür.
• Yeni öğrenilen bilgilerin kendi içinde ve daha önceden bilinenlerle ilişkilendirilmesini sağlayan benzetim oluşturma yeni bilgileri anlamlı duruma getirir.
Örneğin, öğrenci insan zihninin işleyişini bilgisayarın işleyişine benzeterek öğrenebilir.
• Öznel ifadelerle bilginin yeniden içeriğinin oluşturulduğu ve önemli düşüncelerin belirlenmesini sağlayarak hatırlamayı kolaylaştıran özetleme; • Konu ile ilgili kendi kendine sorular oluşturulması ve bu soruların cevaplarının şekil, grafik ve imgelerle anlatılarak görselleştirilmesi, yazıya dökülmesi gibi anlamlandırmayı sağlayan taktikler bilgilerin uzun süreli belleğe geçişini ve kalıcılığını sağlar.
Örneğin, bir telefon numarasını anlamlı bir tarihle, birisinin yaş günü ile ilişkilendirmek, numarayı anlamlı hâle getireceğinden hatırlanma süresi daha fazla olacaktır.
• Öğrenilen konunun ana noktaları ile ilgili öğrencinin kendisinin soru oluşturup cevaplaması ya da öğretmenin verdiği soruların cevaplandırılması öğrenmede kalıcılığı sağlar.
• Edindiği bilgileri kendi sözcükleriyle sözlü ya da yazılı olarak başkalarına aktarırken diğerlerinden alacağı yanıtlar, öğrenciye kendi düşüncelerini düzeltme, geliştirme ya da güçlendirme şansı verir.
Bunun nedeni insanın en iyi başkalarına öğretirken öğrenmesi gerçeğidir • Öğrenmede güdüsel ve duygusal engelleri kaldırmaya yardım eden stratejiler de vardır.
Birey zihninin ve ilgisinin başka yöne kaymasına sebep olan her türlü iç ve dış uyarıcıyı engelleyerek ruhsal yapılarını öğrenme için en uygun duruma getirebilirler.
Örneğin, dikkatin dağılmasını engellemek ve yoğunlaşmayı sürdürmek için çalışma masasının düzenlenmesi, çalışma odasının ses, ısı ve ışığının ayarlanması ya da kaygıyı azaltmak için nefes egzersizleri yapılması gibi 33 Görsel 1.28 İş birliğine dayalı bir öğrenme süreci öğrencileri daha aktif hâle getirir.
1.4.1 Aktif Öğrenme: Öğrenenin öğrenme sürecinin sorumluluğunu taşıdığı, öğrencilerin dinlemekten çok derse katıldığı, öğrencilerin becerilerinin geliştirilmesinin hedeflendiği, okuma-yazma-tartışma gibi etkinliklerle desteklenen bir öğrenme sürecidir.
Aktif olma, süreç ve sonuçla ilgilidir.
Aktif öğrenmenin kullanıldığı sınıfta güven, enerji, özdenetim, gruba ait olma, farkındalık göze çarpar.
Aktif öğrenme anlayışında öğrenme, öğrencilerin yaptığı bir faaliyettir, öğrenciler üzerine yapılan bir faaliyet değildir.
Aktif öğrenme zihinsel yeteneklerini kullanmasını ve bunu yaparken kendi kendine çeşitli kararlar almasını gerektirdiği için öğrenciyi bütün yönleriyle öğrenme sürecine katmakta ve böylece öğrenme sorumluluğunu öğrenciye yüklemektedir.
Bu öğrenmede ilk basamak öğrenende içsel motivasyon oluşturmaktır.
Aktif öğrenme, öğrencilerin yaparak ve yaşayarak bir şeyler yapmasını ve yaptığı şey üzerinde düşünmesini sağlayan tüm etkinlikleri içerir.
Örneğin, kısa canlandırmalar, soru-cevap, rol yapma, problem (sorun) çözme, beyin fırtınası, sessiz sinema, slogan oluşturma, öykü tamamlama, eğitsel gezi, grup çalışmaları ve tartışmaları 34 gibi yöntemler ile öğrenme ortamının araç-gereç ve materyallerle düzenlenmesi, öğrencilerin birbirleriyle yüz yüze iletişim olanağı sağlayan sınıf ortamı, öğrencinin özgür ve yaratıcı düşünmelerine, olaylar arasındaki ilişkileri görmelerine, analiz ve sentez düzeyinde bilgiye ulaşmalarına imkân sağlar.
1.5 HAYAT BOYU ÖĞRENME 20. yüzyılda dünyada meydana gelen sosyal, ekonomik ve kültürel değişimler bireylerin hayatları boyunca eğitim almalarını gerekli kılmakta, içinde bulundukları topluma ve bu hızlı değişimlere ayak uydurmalarını gerektirmektedir.
Bu da ancak bireyin mesleğindeki gelişmeleri yakından takip edebilmesi ve kendini geliştirmesi yani hayat boyu öğrenmesiyle mümkündür.
Hayat boyu öğrenmede belirleyici olan öğrenmenin sürekliliği ilkesidir.
Diğer ilkeleri ise değişim, kendi kendine öğrenme, araştırmacılık, öz değerlendirme, sınıf dışında öğrenme, eğitimi yönetmedir.
Hayat boyu öğrenme, öğretme ve öğrenme sürecine yeni bir boyut kazandırmış, eğitim ve öğretimi kurumsal yapının dışına çıkartmıştır.
Dilimizde “beşikten mezara kadar eğitim” özdeyişinde ifadesini bulan, hayat boyu öğrenme, bireyin olduğu her yerde gerçekleşebilen; yer, zaman, yaş, eğitim düzeyi gibi her türlü kısıtlamayı ortadan kaldıran örgün ve yaygın eğitim süreçlerini kapsayan bir kavramdır.
Öğrenmeyi öğrenmenin bir ürünü olan bu öğrenmede birey, neyi öğrenmesi gerektiğine kendisi karar verir, öğrenme sürecini kendisi yönlendirir.
Türkiye’de 2000 yılı itibariyle eğitim politikaları belirlenirken sadece örgün eğitim dediğimiz ilk, orta, lise ve yüksek öğretim kurumları değil, aynı zamanda tüm yurttaşların kişisel ve mesleki gelişimlerinin devamlılığını ve sürdürülebilirliğini de göz önünde bulundurulan “Hayat Boyu Öğrenme Genel Müdürlüğü” kurulmuş ve yaşam boyu öğrenme için gerekli adım atılmış, “Hayat boyu öğrenmede fırsatlar oluşturarak bireylerin kişisel gelişimini sağlamak, toplumsal bütünleşmeyi gerçekleştirmek ve ekonomik büyümeyi sağlamak” amacı hedeflenmiştir.
I.
“Normal süresi içinde yürüyen bir çocuk, kardeşi doğunca emeklemeye başlamıştır.
Bu duruma üzülen ana-baba ilgi gösterdikçe çocuğun emeklemesi daha da artmıştır.
Bunun üzerine ana-baba, çocuğu bir psikoloğa götürmüşlerdir.
Psikolog, çocuğa emeklediği zaman değil yürüdüğü zaman ilgi gösterilmesini önermiştir.
Ana-baba öneriyi uygulamış, bir süre sonra çocuğun emeklemekten vazgeçtiği görülmüştür.” Açıklamada önerilen eğitim metodu yöntemi hangi öğrenme ilkesine dayanmaktadır?
II.
Aşağıdaki cümleleri parantez içinde verilen uygun sözcüklerle tamamlayınız.
(genel uyarılmışlık durumu, edimsel koşullanma, refleks, içgüdüsel, öğrenme, koşullanmanın genellemesi, bilişsel öğrenme, negatif transfer) a.
“Sütten ağzı yanan yoğurdu üfleyerek yer” deyimi ………………örnektir.
1.
UYGULAMA 35 III.
Aşağıdaki ifadelerin doğruluk değerlerini tablodaki yerlerine işaretleyiniz.
D Y 1.“Japon ana-babalar, çocuğun nasıl davranmasını istiyorlarsa çocuğa öyle davranırlar; sakin, yumuşak, ölçülü ve hoşgörülü.” Japonların eğitim anlayışı model alarak öğrenmeye dayanır.
2.
İçinde bulunduğu ortamdan farklı olan ve kolayca ayırt edilebilen malzeme dikkati çekeceği için daha zor öğrenilir.
3.
Öğrenme davranışta bir değişikliktir.
4.“Beşikten mezara kadar eğitim” özdeyişinde ifadesini bulan, aktif öğrenmedir.
5.
Çözümü sağlayan davranışların benimsenip çözümü sağlamayan davranışların terk edilmesiyle gerçekleşen öğrenme farkına varmadan öğrenmedir.
6.
Bir köpeğe iz sürme davranışını öğretebilirken, bir kediye öğretilememesi türe özgü hazır oluşla ilgilidir.
7.
Sirklerde hayvan davranışlarının eğitilmesinde edimsel şartlanma ilkelerinden yararlanılır.
8.
Bebeğin hareket eden bir nesneyi gözleriyle takip etmesi öğrenmedir.
b.
“Su sıfır derecede donar”, “a=b, b=c ise a=c” dir.
Bu tür bilgilerin kazanıldığı öğrenme şekli……………………..dir.
c.
Şiddetli bir gök gürültüsü ile irkilme…………………türü bir davranıştır.
d.
Sobadan eli yanan bir çocuğun bir daha sobaya dokunmaması………………yoluyla meydana gelen değişikliktir.
e.
Bazı kaplumbağaların yumurtlamak için her yıl aynı sahile gitmesi……………… bir davranıştır.
f.
Öğrencilere ders çalışma ortamının düzenlenmesinde ışık ve ısının uygun olması, bir masa ve sandalyede çalışılmasına özen gösterilmesi önerisinin dayanağı öğrenme için………..……………..gerekli olmasıdır.
g. Direksiyonu sağ tarafta araba kullanan birinin sol tarafta olan araba kullanırken zorlanması………………örneğidir.
h.
………………memnuniyet verici sonuçlarla biten davranışlar tekrarlanır, memnuniyet verici olmayan sonuçlarla biten davranışlar tekrarlanmaz.
36 1.6 BELLEK VE TÜRLERİ Belleğin Tanımı: Bellek, yaşantımızda önemli bir yer tutmaktadır.
İnsanın öğrenmesi, alışkanlıklar kazanması bellek sayesinde olur.
Bellek olmasaydı, öğrenmenin bir anlamı, hatta belki de öğrenme olmazdı.
İnsan karşılaştığı her problemi yeniden çözmek zorunda kalırdı.
Bilinçli bir davranışta bulunamaz, düşünemez, bir iradesi de olmazdı.
Bellek, geçmiş yaşantıların, kazanılan bilgi ve becerilerin saklanmasını ve gerektiğinde yeniden canlandırılmasını sağlayan bilişsel bir süreçtir.
İnsan elde ettiği bilgilerin bir kısmını kısa bir süre sonra unuturken bir kısmını ömür boyu unutmaz.
Bu durum belleğin farklı özellikleri olmasından kaynaklanmaktadır.
Belleğin hiyerarşik bir yapısı vardır.
Bu yapıda duyusal, kısa süreli ve uzun süreli bellek sıralaması yer alır.
Duyusal Bellek: Çevredeki uyarıcılar, duyu organları yoluyla sinirleri uyarır.
Uyarıcılar ve izleri kısa süre duyu organlarında kalır.
Duyusal bellek, duyu organları tarafından kayıt edilen bilgilerin işleme sistemine girmeden önce kısa bir süre tutulduğu bilgi deposudur.
Kapasitesi sınırsızdır.
Duyu organlarının getirdiği veriler duyusal bellekte 1-2 saniye civarında kalır ve birey bilginin farkına varmadığından, bilgi anlaşılamaz ve yorumlanamaz.
Örneğin, televizyondaki canlı bir görüntünün değiştikten hemen sonra bile gözümüzde canlanmaya devam etmesi, sokakta duyduğumuz bir korna sesinin kesildikten sonra bile bir süre kulağımızda yankılanması gibi.
Duyu verilerinin bu şekilde saklanabilme özelliği bazı kimselerde daha uzun sürelidir.
( Görsel 1.30) Duyusal bellekteki bilginin anlamlı hâle getirilerek kısa süreli belleğe aktarılmasını sağlayan “dikkat” ve “algı” dır.
Öğrendiğimiz her şeyi hatırlayamasaydık ne olurdu?
Niçin bir kısım bilgiler uzun süre hatırlanır, diğerleri unutulur?
Fiziksel egzersizlerle bedeni güçlendirebiliriz.
Peki sizce benzer şekilde belleği güçlendirmek de mümkün müdür?
DÜŞÜNELİM Görsel 1.29 Yaşadığımız ve yaşamakta olduğumuz hemen her şeyi belleğimize borçluyuz.
Görsel 1.30 Ahçılarda tat belleği, kimyager ve parfümcülerde koku belleği diğer insanlara göre daha uzun sürelidir.
37 Görsel 1.31 Görsel 1.32 Kısa Süreli Bellek: Duyusal kayıttan dikkat ve algı süreçleri sonunda ayrılan bilgi, kısa süreli belleğe geçer.
Bilgiyi tutma süresi (2 sn ile 20 dk arasında) ve kapasitesi sınırlı (6, 7 veya 10 rakam hatırlanabilen) olan bellek aşamasıdır.
Bilgiler birkaç dakika için görsel ve işitsel olarak depolanır, kullandıktan sonra da artık işe yaramayacağı için saklanmaz.
Örneğin, arayacağımız bir telefon numarasını rehberden bulur arar ve tekrar unuturuz.
Bilgilerimizin kısa süreli bellekte daha fazla kalmasını sağlamak için “tekrarlama” ve “gruplama”- dan yararlanırız.
Örneğin, yeni öğrendiğimiz arkadaşımızın ismini zihnimizde tekrarlayarak belleğimizde kalmasını sağlarız ya da 325652751 gibi bir sayıyı 325 652 751 şeklinde gruplarsak bellekte saklamak daha kolay olur.
Uzun Süreli Bellek: Bilgiyi, beceriyi; saatler, günler, aylar ve yıllarca zihinde tutar ve hatırlamayı sağlar.
Öğrencinin bir ders önce öğrendiklerini hatırlaması ile bir gencin çocukluk anılarını hatırlaması uzun süreli belleğe örnektir.
Uzun süreli bellek kısa süreli bellekteki bilgilerin anlamlı gruplaşmasından oluşur.
Bilgilerin anlamlı hâle gelmesi protein sentezine bağlıdır.
Proteinlerin oluşup hücrelerdeki yerlerini almalarıyla bilgilerin kalıcı olma durumu gerçekleşir.
Yaşlılarda protein sentezi azalmış olduğundan, yeni izlenim ve hatıraların eskilerden daha çabuk unutulduğu gözlenir.
Bu bellekte bilgiler kullanıldıktan sonra atılmaz, saklanır.
Kısa süreli bellek derin olmayan bir havuza, uzun süreli bellek ise okyanusa benzetilebilir.
Uzun süreli bellek 3 çeşittir: 1.
Anısal Bellek: Yaşantılarla ilgili bölümdür.
Bizde duygusal etki bırakan belirli bir zaman, yer ve olaylarla ilgilidir.
Örneğin, yemekte yediklerimiz, özel bir günde giydiğimiz giysi, yaptığımız gezi anısal bellektedir.
2.
Anlamsal Bellek: Uzun süreli belleğin kurallar, genellemeler, kavramlar, sorun çözme becerileri gibi genel bilgilerin yer aldığı bölümdür.
Örneğin, İstanbul’un fetih tarihini veya psikolojinin tanımını bilmemiz gibi 3.
Örtük Bellek: Başlangıçta bilerek öğrenilen zamanla otomatikleşen beceriler (yüzme, bisiklete binme gibi), farkında olmadan öğrenilen şeyler ile nedenini bilmediğimiz korkuların bulunduğu bellek türüdür.
38 Kodlama Depolama Çağırma Belleğe Yerleştirme Bellekte tutulu Bellekten çağırma Öğrenme (Kazanım) Saklama Hatırlama 1.7 BELLEĞİN TEMEL İŞLEVLERİ Belleğin kodlama, saklama, çağırma olmak üzere üç temel işlevi vardır.
Bu sayede bilgiler, belleğe kaydedilir Uzun süre saklanır ve gerekli olduğunda hatırlanarak kullanılır.
Kodlama: Algılama ve öğrenme sonucu kazanılan bilgilerin düzenli bir biçimde uzun süreli belleğe yerleştirilmesidir.
Böylece kaydedilen bilgilerin kalıcılığı sağlanarak işler hâle getirilir.
Kodlama ile elde edilen bilgiler, izlenimler simge ya da sembollerle belleğe sistemli, düzenli bir şekilde yerleştirilir.
Tıpkı kütüphanede kitapların türlerine göre farklı bölümlerde muhafaza edilmesi gibi bilgiler de beynin ilgili bölümlerinde saklanır.
Bilgiler bizim isteğimiz dışında otomatik olarak (örneğin, bir reklam müziği) kodlanacağı gibi bilinçli olarak da (örneğin, yazılı sınav öncesi bilgileri öğrenmek ve bellekte tutmak için çaba harcamak gibi) kodlanır.
Saklama (depolama): Kodlanarak belleğe kaydedilen bilgiler, gerektiğinde kullanılmak üzere uzun süreli bellekte depolanır.
Elektriksel biçimde gelen uyarıcılar, kimyasal bir değişime uğrayarak uzun süreli belleğe kaydedilir ve burada aylar, yıllar boyunca saklanır.
Hatırlanan bilgiler daha önce bellekte depolanmış olanlardır ve bu bilgilerin nasıl hatırlanacağı nasıl depolandıklarına bağlıdır.
Çağırma: Uzun süreli belleğe kaydedilerek saklanan bilgilerin gerekli olduğunda yani bizim arzu ve irademizle bilince çıkarılmasıdır.
Uzun süreli bellekte binlerce bilgi depolanmıştır.
Bu bilgiler her zaman bilinç alanında değildir.
Gerekli olduğunda belleğin çağırma işlevi sayesinde bilgileri hatırlar ve kullanırız.
Çağrışım olayının gerçekleşmesi için hatırlamak istediğimiz bilginin bellekte depolanmış olması ve depolanmış bilgiye bizi götürecek ipuçlarının var olması gerekir.
Duyusal Bellek İşitme Görme Uyarıcılar Ham Bilgiler Uzun Süreli Bellek (Kodlama, saklama Çağırma) Anısal Bellek Anlamsal Bellek Örtük Bellek Kısa Süreli Bellek Kontrol Yeterli Tekrar 39 Birbirine benzer olanlar, zıt olanlar, aynı mekânda bulunanlar ve aynı zamanda meydana gelen olaylar bellekte çağırmaya yardımcı olur.
Vişnenin kirazı hatırlatması çağrışım ilkelerinden benzerlik; gürültünün sessizliği hatırlatması zıtlık; 15 Temmuzun “Demokrasi ve Millî Birlik Günü” nü hatırlatması zamanda yakınlık; yolda karşılaştığımız kıvırcık saçlı birinin bize okul arkadaşımızı hatırlatması ise mekânda yakınlık ilkesi ile gerçekleşir.
Çağırma hatırlamaya yardım eder.
Hatırlama, geçmiş yaşantıların daha önce öğrenilenlerin istenildiğinde bilinç düzeyine çıkarılması, bellekte yeniden canlandırılmasıdır.
Hatırlama zihinsel bir süreçtir.
Bu nedenle hatırlamayı etkileyen bazı faktörler vardır.
Bunlar: • Öğrenen kişinin bellek (hafıza) gücü: Bu güç kişiden kişiye farklılık gösterir.
• Öğrenilen materyalin anlamlı ya da anlamsız olması: Öğrenene anlamlı gelen materyaller daha kolay hatırlanır.
• Öğrenilen materyalin kullanım sıklığı: Sık kullanılan materyaller daha çok hafızada kalır.
• Öğrenme derecesi: Çok iyi öğrenilen bilgiler daha kolay hatırlanır.
Bir şiiri ezberlemiş olan kimse, belli bir süre sonra şiiri hatasız tekrarlarsa çok iyi hatırlıyor deriz.
Hatta araştırmalar bir zamanlar öğrenip de unuttuklarımızı, yeniden öğrenirken onları daha çabuk öğrendiğimizi göstermiştir.
Tam anlamıyla öğrenilmemiş olan bilgilerin bile yeniden öğrenilirken hem zaman hem de çaba yönünden tasarruf sağlaması öğrenilen her şeyin hatırlamaya yol açan bir iz bıraktığını gösterir.
• Öğrenme malzemesinin örgütlenmiş olması: İnsan zihni örgütlenmiş olan bilgileri daha uzun süre saklamakta ve bu bilgilere daha kısa sürede ulaşabilmektedir.
Çağrışım: Belirli bir uyarıcının o uyarıcıyla geçmişte bir arada bulunmuş başka nesne ve durumları hatırlatmasıdır.
Görsel 1.33 15 Temmuz 2016 demokrasinin ve millî iradenin zafer günüdür.
40 Örneğin on basamaklı bir sayı üç grup hâline getirildiğinde yani örgütlendiğinde hatırlanması daha kolay olmaktadır.
• Duygusal ve toplumsal etkenler: Üzüntülüyken öğrenilen bir bilginin sevinçliyken hatırlanması zordur.
Büyüklerin elini öpmek, İstiklal Marşı’nı duyunca saygı duruşuna geçmek sosyal ortamlarda ihmal etmediğimiz, hemen hatırladığımız davranışlardır.
• Öğrenmeyi izleyen zamandaki faaliyetler hatırlama sürecini etkiler.
Televizyon, bilgisayar ile meşgul olmak, ağır bir spor yapmak, birbirine benzeyen konuları art arda çalışmak gibi faaliyetler hatırlamayı olumsuz şekilde etkiler.
Yapılan araştırmalar öğrenmeyi takip eden en yararlı faaliyetin dinlenme ve uyku olduğunu göstermektedir çünkü uyku esnasında zihin yeni uyarıcılara kapalı olduğundan öğrenilenler unutulmaz.
• Ortam (Belirli bir ortamda öğrenilen bilgi, aynı ortam içinde daha iyi hatırlanır.)
Hatırlama ve tanıma arasındaki fark: Öğrenilmiş olan bilgi ve becerilerin saklanıp yeniden bilince aktarılmasına hatırlama, bir nesnenin önceden görülmüş, öğrenilmiş ya da edinilmiş olduğunun farkına varmaya ise tanıma denir.
Ör, çoktan seçmeli test türündeki sınavlarda doğru cevabı bulmak tanıma iken, klasik sınavlarda sorulara cevap vermek ise hatırlamadır.
Tanıma hatırlamaya göre daha kolay gerçekleşir.
1.7.1 Unutma ve Nedenleri Unutma kısa süreli bellekteki bilgilerin tamamen silinmesiyle, uzun süreli bellekte de bilgilerin gerekli bağların kurulamamış olması nedeniyle çağrılamamasıdır.
Unutma ile ilgili genel özellikler: • Hoş olmayan, hatırlanması kişiyi rahatsız eden öğrenmeler bilinçaltına bastırıldığı için unutulur.
Örneğin, çocuğu trafik kazasında ölen bir annenin bu durumu basGörsel 1.34 tırarak unutması.
41 • Kullanılmayan veya tekrar edilmeyen bilgiler zamanla unutulur.
• Pekiştirilmeyen bilgi ve beceriler unutulabilir (sönme).
• Ateşli hastalıklar, alkol, uyuşturucu maddeler ve geçirilen travmalar unutmayı hızlandırır.
• Belli bir yaştan sonra beyin hücrelerinin ölmesi ya da beyni direk etkileyen mikrobik hastalıklardan kaynaklanan organik nedenler de unutmaya sebep olur.
• Unutma geçen zamanla orantılı olarak artar.
• Unutma yeniden eskiye doğrudur.
Örneğin, lisede iken ezberlenen bir tiyatro parçası unutulduğu hâlde, ilkokulda ezberlenen bir şiir unutulmaz.
• Mutlak unutma yoktur.
Yaşantılar bir süre hatırlanmasa da sonradan bir çağrışımla, hipnoz hâllerinde ve ilaçlarla tekrar hatırlanabilmektedir.
• Gerçekleştirdiğimiz bir öğrenmenin, kendinden önceki ya da sonraki öğrenmeleri engellemesi unutmaya sebep olur.
İlk etkinlik ile sonradan öğrenilen etkinlik arasındaki benzerlik ne kadar çoksa unutma da o kadar çoktur.
Bu olaya “bozucu etki” (ket vurma) denir.
İleriye ve geriye ket vurma olarak ikiye ayrılır.
1.
Önceki öğrenmenin yeni öğrenmeyi unutturmasına ileriye ket vurma denir.
Yeni öğrendiğimiz bilgiye ihtiyaç duyduğumuzda hatırlamada zorlanıyorsak ya da yerine eski bilgiyi kullanıyorsak ileriye ket vurma gerçekleşir.
Arabasının plakası değişen birinin sorulduğunda eski plakasını söylemesi gibi 2.
Sonraki öğrenmenin önceki öğrenilenleri unutturmasına geriye ket vurma denir.
Eski öğrendiğimiz bilgiye ihtiyaç duyduğumuzda hatırlamada zorlanıyorsak ya da yerine yeni bilgiyi kullanıyorsak geriye ket vurma gerçekleşir.
Tarihte çalışılan kronolojik bir konunun önceden çalışılan edebiyat dersindeki edebi eserlerin isimleri konusunu unutturması ya da yeni il sayısının eskisini unutturması gibi.
Önceki Öğrenmeler Sonraki Öğrenmeler Benzerlik Mevcut Öğrenmeler Olumsuz transfer ile ileriye ket vurma birbirine karıştırılır.
İleriye ket vurma öğrenme sonrası, transfer öğrenme öncesi gerçekleşir.
Transferin öğrenmeye, ket vurmanın öğrenilenlerin hatırlanmasına etkisi vardır.
42 1.7.2 Belleği (Hafıza) Güçlendirme Teknikleri 1) Hayal etme (canlandırma)tekniği: Birey gözlemlemediği başkasından dinlediği ya da okuduğu konuları, kafasında hikâyeleştirip canlandırma yoluna giderse öğrenme kolaylaşır ve bilgilerin hafızada kalıcılığı artar.
2) Uyku, dikkat ve konsantrasyonu etkilediği için kesintisiz ve kaliteli gece uykuları hafızaya doğrudan etki eder.
3) Yeni bir yabancı dil öğrenmek, bulmaca çözmek, problem çözme becerisi gerektiren hafıza oyunları oynamak, ezber yapmak, santraç oynamak ya da zekânın en çok ihtiyaç duyduğu oksijenin sağlanması için derin nefes alma egzersizleri yapmak gibi beynin yeni nöron bağlantılar kurmasını sağlayıcı faaliyetler belleği güçlendirir.
4) Vitamin, protein, karbonhidrat ve minerallerden oluşan doğru bir beslenme programı, düzenli egzersiz beynin doğru çalışmasına dolayısıyla hafızanın gelişmesine yardımcı olur.
5) Yeni öğrenilen bilgilerle mevcut bilinenler arasında benzerlik kurmak ya da birbirinden farklı olay ve nesneleri gruplandırmak (baş harfi ortak olanlar, kullanım alanı ortak olanlar gibi ) hafızanın kapasitesini artırır.
6) “Dün akşam şu saatte ne yaptım, neredeydim?” gibi hafızayı harekete geçirici polisiye alıştırmalar, rutin alışkanlıkları kıran ve beynin kullanmadığımız diğer yarısını da harekete geçirici ters el alıştırmaları ve çaprazlama hareketlerle yapılan yürüyüş, plaka ya da tabeladaki harflerden yeni kelimeler türetme oyunları gibi çalışmalar da hafızayı güçlendirir.
Görsel 1.35 Su doku çözmek belleği güçlendiren bir etkinliktir.
Görsel 1.36 43 I.
Aşağıdaki cümleleri parantez içinde verilen uygun sözcüklerle tamamlayınız.
(dikkat ve algı, çağrışım, kodlama, çatışma, duyusal bellek, depolama, uzun süreli bellek, ileriye doğru ket vurma) a.
Geçmişte yaşanan bir olay ya da bir deneyim hatırlanırken herhangi bir biçimde bu olayla bağlantısı olan başka olayların ve deneyimlerin de yeniden zihinde canlanmasına…………………… denir.
b.
“Kırk katır mı kırk satır mı” deyimi ………………… örneğidir.
c.
Eski il sayısının yenisini unutturması…………….. örneğidir.
d. Çarpım tablosunun bilgisi………………….
yer alır.
e.
………………….., bireyin çevresine uyumunu, öğrenmeyi, tanımayı ve kavramayı kolaylaştırır.
f. Duyusal bellekteki bilginin anlamlı hale getirilerek kısa süreli belleğe aktarılmasını sağlayan ……………ve………………dır.
g. Çevreden edinilen bilgilerin belleğe kaydedilip işlenir hâle getirilmesi belleğin………….. aşamasında gerçekleşir.
h. Bilgisayarları insan zihnine benzer biçimde çalışır hâle getirmede en çok belleğin ……………… özelliği taklit edilmeye çalışılmaktadır.
II.
Bilgiler duyu organları ile alınır, uyarılan sinir hücreleri yoluyla beyne iletilir, kodlanır, depolanır ve saklanır.
Yukardaki bilgide verilen sürecin belleğin hiyerarşik yapısı açısından doğru sıralanışı nasıl olmalıdır?
2.
UYGULAMA 44 1.8 DÜŞÜNME Edison’un küçüklüğünde gece yarısı annesi hastalanmış ve acil olarak gelen doktor hemen ameliyat yapmak gerektiğini söylemiş ancak gaz lambası ışığı yetersiz kalmıştır.
Bu durumda sıradan insanların yapacağı sabahı beklemektir.
Oysa Edison birkaç gaz lambasını bir araya getirir, her birinin arkasına aynalar koyarak ışığı artırır ve ameliyatın yapılmasını sağlar.
Edison’un bu davranışı problem çözme açısından nasıl değerlendirilebilir?
Düşünme insanı diğer canlılardan ayıran en temel özelliğidir.
Şu anda bu satırları okurken kitapta anlatılan olayları gözünüzün önüne getirmek, yaz tatilini nerede geçireceğinizi, alacağınız bir kıyafetin rengini ve modelini hayal etmek gibi zihinsel etkinliklerin yanı sıra kişinin geçmiş deneyimlerinden yararlanarak karşılaştığı problemleri çözme çabası da düşünmenin birer parçasıdır.
Psikolojide düşünme denince, nesneler, durumlar arasındaki bağıntıları kavrama; bu bağıntılardan yararlanarak bir takım soyutlamalar, kavram oluşturmalar, akıl yürütmeler, hüküm verme gibi zihinsel etkinlikler anlaşılır.
Bu zihinsel süreç olaylar ve nesneler ile onların yerini tutan semboller (simgeler) arasında bağ kurma sonucu gerçekleşir.
1.8.1 Düşünmenin Temel Birimleri (Sembol, İmge, Kavram, Kategori) 1) Sembol (simge): Nesne, olay veya süreçleri temsil etmek için seçilen, onların yerine kullanılan işaretlerdir.
Semboller bir anlamı, varlığı veya kavramı belirtir.
Örneğin, doğal bir sembol olan sararan yapraklar sonbaharı temsil ederken; yapay bir sembol olan kalp sevgiyi, terazi ise adaleti temsil eder.
Trafik ve harita işaretleri, müzik notaları, kısaca bizim için bir anlamı olan tüm işaretler hatta kullandığımız dil de bir semboldür.
İnsanlar düşünürken nesnelerin kendisiyle değil onun zihindeki sembolüyle düşünürler.
Aynı şekilde zihinde bir matematik problemini çözerken de semboller (sayı, şekil vs) kullanılır.
Semboller, konuşandan dinleyene, yazandan okuyana anlamları bozulmadan taşındıkları zaman değerlerini korurlar.
Böylece düşünenin düşündükleri bir değişikliğe uğramadan alıcısına ulaşmış olur.
Görsel 1.38 Düşünmenin temel birimlerinden olan sembol örnekleri.
Osmanlı arması, adaletin ve geri dönüşümün sembolü Görsel 1.37 45 2) İmge: Algıladığımız, öğrendiğimiz, kavramlaştırdığımız oluşların, nesnelerin bilince yansıyan görüntüsüdür.
İmgeler, sanki nesnelerin, kavramların, olayların zihin tarafından çekilmiş filmi gibidir.
İmgelerle de düşünmek mümkündür Örneğin, bayrak kelimesini duyduğumuz zaman, zihnimizde bayrak imgesi (hayali) belirir.
Salona asmak için satın aldığımız bir tablonun nerede daha güzel duracağını gece yatarken göz önüne getirebilir ve tablonun asılabileceği yeri saptayabiliriz.
Dikkat edilirse tablonun yerinin neresi olması gerektiği düşünülürken yapılan şey bir tür içsel konuşmadır.
İçsel konuşma, sözcük ve kavramları zihnimizden geçirerek düşünmeye verilen addır.
“Düşünme, büyük ölçüde sessiz konuşmadır” diyen J.Watson (Vatsın, 1874-1956)’a göre içsel konuşma çoğunlukla bir şey yapmayı ya da söylemeyi düşündüğümüz zaman oluşur ve dilde, dudaklarda ve boğazda bazı kas hareketleri meydana gelir.
Ona göre bir sözcüğü içimizden söyleriz; bu davranım başka bir sözel davranım için ipucu olur ve bu işlem böylece zincirleme bir biçimde uzar.
İmgeler bellekte kodlanarak saklanır ve gerektiğinde yeniden bilinç düzeyine çıkabilir.
İmgelerin yeniden zihinde canlandırılmasına yani göz önüne getirilmesine tasarım (tasavvur) denir.
3) Kavram: Nesne ve olayların ortak özelliklerini kapsayan ve onları bir sözcük altında toplayan zihindeki genel soyut tasarımdır.
İmgeler ve tasarımlar üzerinde yeniden düşünülerek; karşılaştırmalar, kümelendirmeler yapılarak daha genel olan kavramlara ulaşılır.
Örneğin, çiçek bir kavramdır.
Çok sayıda çiçek türünün ( gül, menekşe, kasımpatı gibi) ortak özelliklerinin zihinde bir araya gelmesiyle oluşur.
Dildeki öznel isimlerin dışındaki bütün kelimeler birer kavramdır ancak bütün kavramlar kelimeyle gösterilmez.
Bazı kavramlar (trafik işaretleri gibi) sözlü olmayan sembollerle gösterilir.
Kavramlara genelleme yoluyla ulaşıldığı gibi soyutlama yoluyla da ulaşılır.
4) Kategori (soyutlama): Bir özelliği ya da öğeyi bağlı olduğu bütünden, düşünce ya da sözle ayırmadır.
Örneğin, Van kedisinin iki gözünün farklı renkte olması nedeniyle diğer kedilerden ayırt edilmesi soyutlamadır.
Buradaki ayırma zihinsel olarak yapılan bir ayırmadır.
Beyazlık, akıllılık, sertlik gibi soyut kavramlar bu yolla elde edilir.
Kavram oluşturma yeteneği insanların nesneleri ayırt etmelerine, tanımlamalarına ve sınıflamalarına imkân sağladığı için (meyve kavramı ile meyveler ve meyve olmayanlar sınıflamasını yapabiliriz) kavramlar, düşünmeyi büyük ölçüde kolaylaştırmaktadır.
Soyutlama ve genelleme yoluyla oluşan kavramsal düşünme sayesinde her nesneyi teker teker öğrenmek ve hatırlamak zorunda kalmayız.
Aksine birçok farklı nesneyi aynı kavramın örnekleri olarak kategorilendirilmesini ve hemen algılanabilir olmayan bilgiyi anlamamızı sağlayarak bize bilişsel ekonomi sağlar.
İnsanlar kavramları ifade etmek için kelimeleri kullanırlar.
İmgelerle düşünenler de kendi düşüncelerini başkalarına aktarırken, onları sözcüklere dönüştürür.
Bu nedenle düşünme sözel bir iştir.
Kelimelerin kullanıldığı sözel düşünme dilbilgisi kuralları tarafından takip edilir.
Çocuklar kavramları öğrenmeye kelimeleri kullanmadan daha önce başlarlar.
Birkaç yıl içinde öğrendikleri kavramların adlarını da bilir hale gelirler.
Örneğin, kırmızıyı gözleri önünde canlandırırken, kırmızı kelimesini de düşünür.
Böylece kavramsal düşünme sözel düşünmeye dönüşmüş olur.
46  1.9 DİLİN DÜŞÜNMEDEKİ ROLÜ Dil, insanlar arası iletişimi sağlayan ses ya da semboller sistemidir.
Düşüncenin, duygunun, arzu ve isteklerin ifade aracı dildir.
Düşünce aktarımı “konuşma dili” dışında başka araçlarla da gerçekleşir.
Örneğin, resim, müzik, heykel, folklor gibi sanat akımları kendilerine özgü renk, biçim, melodi, hareket ve figürlerle duygu ve düşüncelerin ifade edilmesine aracılık ederler.
Hafif bir gülümseme ile memnuniyetimizi, kaş çatarak hoşnutsuzluğumuzu ifade ettiğimiz “beden dili”; trafik levhaları, mors alfabesi, emojiler gibi örneklerini sayabileceğimiz “işaret dili”; bilgisayar programlanmasında kullanılan “makine dili” gibi sembollerle yapılan iletişim dilleri de vardır.
Dil-Düşünce İlişkisi: Dil düşüncenin kalıbı yani somutlaşmış halidir.
Düşüncelerimizi kelimelere ve cümlelere dökerek ifadelendirir, başkalarına aktarabiliriz.
Bu nedenle dilde karşılığı olmayan bir şeyin insan düşüncesinde de karşılığı yoktur.
Düşünmek için dilin olması şart değildir ancak dilin olması için düşünmek şarttır.
Dil hem algısal süreçleri etkiler hem de belirli tür düşüncelerin daha kolaylıkla ifade edilmesini sağlar.
Bir kişinin konuştuğu dilin türü, o kişinin düşüncesinin içeriğini ve biçimini belirler.
Diğer bir deyişle dil onu oluşturan topluma aittir, bunun için toplumsal bir değeri vardır.
Bir milletin dili, onun tarihi, dini ve kültürüyle iç içedir.
Wittgenstein’ın verilen sözü dilin, o dili konuşanların dünya görüşünü ve algılayışını dolayısıyla düşünce biçimini belirlediğini, diller farklılaştıkça düşünme biçimlerinin de farklılaştığını ifade etmektedir.
Bu konuda yapılan çalışmalar toplumların dillerinin izin verdiği ölçüde dünyayı algıladıkları, dolayısıyla dilleriyle düşünce ve kültürlerini biçimlendirdiklerini ortaya koymaktadır.
Bu çalışmalardan bir örnek Türkçe’deki akrabalık isimlerinden verilebilir.
Hala, teyze, amca, dayı, yeğen ayrımı bizim için son derece doğal olduğu hâlde, Amerikan İngilizcesi’nde hala ve teyze aunt, amca ve dayı uncle kelimesiyle ifade edilir.
“Dilimin sınırları, dünyamın sınırlarıdır.” L. Wittgenstein’’ (Vitgenştayn)’ın bu sözüyle sizce neyi ifade etmek istemiş olabilir?
DÜŞÜNELİM Görsel 1.39 İnsanın kendini anlatması ve başkalarını anlaması dil aracılığı ile gerçekleşir.
47 Görsel 1.40 Eleştirel düşünme sorgulayıcı bir yaklaşımla olayları ve durumları ele alma, yorum yapma, karar verme becerilerini içerir.
1.10 DOĞRU KARAR VERME Karar Verme: Belirli bir başlangıç noktası olan ve bu başlangıctan itibaren değişik iş, faaliyet veya düşüncelerin birbirini izlediği ve sonunda bir tercihin yapılması ile sonuçlanan süreçtir.
Problem çözmenin her aşamasında tercihler yapmak için gereklidir.
Karar verme süreci üzerinde duygusal ve bilişsel etkenler, yaşantı, deneyim ve birikimler önemli bir rol oynar.
İlk karar verme evrelerinde kararlar ahlaki ilkeler ve istekler doğrultusunda verilir.
Daha sonraki evrelerde ise yasalar ve toplumsal ilkeler etkili olur.
Karar verme stratejisi, bireyin karar verme durumunda nasıl davranacağını belirlemesidir.
Bu strateji, önceden planlanabildiği gibi hemen o anda da uygulanabilir.
Durum ne kadar basitse insanların irdelemesi ve mantıklı karar vermesi o kadar kolaydır ancak durum karmaşıklaştıkça mantıksız sonuçlara ulaşma olasılığı artar.
Mantık kuralları irdeleme ve karar vermeye yardımcıdır ama doğru çözümü garantilemez çünkü insanların kararları üzerinde bazen duyguları bu kurallardan daha etkili olabilir.
1.10.1 Problem Çözme: Düşünmenin, karşılaşılan bir problemi zihinde çözebilme gücü olarak da tanımlanabileceğini daha önce ifade etmiştik.
Problem, hakkında araştırma yapılacak, üzerinde düşünülecek, tartışılacak çözümlenmemiş bir sorundur.
Problem denince akla sadece matematik problemleri gelmemelidir.
Hayatta duygusal, ekonomik, bedensel bir dizi problemler vardır.
Bazı problemler basit işlem ve eylemlerle, bazıları akıl yürütme yoluyla, bazıları da yeniden öğrenilecek bilgi ve becerilerle çözülürken, bazı problemler duygusal olgunluğu, bazı problemler ise olaylara yeni bir algılama açısından bakmayı gerektirir.
Problem çözme, kişinin kendisini hedefine ulaştıracak araç ve davranışları seçmesi, kullanması ve böylece karşısına çıkan engelleri aşma sürecidir.
Problem Çözme Yöntemleri a) Deneme-yanılma: “Boş durma, sürekli uğraş, çabala, belki bu çabalardan biri seni sonuca götürür” anlayışı ile yapılan deneme – yanılma yönteminde zihinsel süreçlere, planlamaya gerek duyulmaz.
Bir araba tamircisinin arabadaki arızayı bulmak ve onarmak için böyle bir yol izlemesi gibi.
48 b) Öfke ve Saldırganlık: Problem çözmede kullanılan stratejilerden biri de öfke ve saldırganlıktır ancak bu yöntem olgun ve uygar kişilerin problem çözme şekli değildir.
Daha çok bebeklerin ve küçük çocukların başvurduğu bu yöntem problemin çözülmesini sağlamadığı gibi, başka problemlere de yol açmaktadır.
c) Mekanik çözüm (ezbercilik): Bir problemi çözmeye niyet etmişsek çözümle ilgili bazı tahminlerde bulunuruz.
Tahminler geçmiş yaşantılara dayanır.
Eğer yeni problem, önce çözülenlere benziyorsa bu yolla problem kolaylıkla çözülebilir.
Bu da pek çok durumda emek ve zaman kaybını önler ancak geçmişte sonuç vermeyen çözümleri tekrar kullanmak çözüme gitmeyi zorlaştıracağından sorunları hep alışılan biçimde çözmekte ısrar edilmemelidir.
d) Bireysel Etkenler: Problem çözme becerisinde bireysel etkenler de rol oynar.
Bunlar; Zihinsel Kurulum: İnsanların daha önceden edindiği belirli şeyleri yapma biçimleri yani alışkanlıkları yeni problemleri de aynı biçimde ele almalarına neden olur.
Buna zihinsel kurulum denir ancak kurulumlar problemin başında bireyin düşüncelerini belirli bir doğrultuda yönlendirir ve düşüncenin yanlı olmasına yol açar.
Bu nedenle problemi çözemeyebilir hatta problemin çözümüne engel dahi olabilir.
Zekâ: Birey ne kadar zekiyse problem çözmede o kadar başarılıdır.
Zira problem çözmek için olaylar arasında ilişkiler kurmak zekâ ve kavrama gücünü gerektirir.
İşleve takılma: Bir tür zihinsel kurulum olan işleve takılma bir nesnenin sadece belirli kullanımlarını görebilme eğilimidir.
Nesnelerin farklı bir işlev için kullanılmalarını gerektiren bir problemle karşılaşınca bu yeni işlevi fark etmekte güçlük çekeriz.
Örneğin, bıçağı kesmek için kullanırız.
Bu da bizi, onu tornavida olarak kullanmaktan alıkoyar.
Güdülenme: Problem çözebilmek için çözümü merak etmek, amaca ulaşmayı engelleyen unsurları ortadan kaldırmayı istemek gerekir.
Bu nedenle güdülenme problem çözmeyi kolaylaştırır.
Matematik öğretmeni konuyu işledikten sonra tahtaya bir problem yazar ve sınıfa bu problemin çözülemediğini söyler.
O sırada dersi dinlemeyen bir öğrenci, öğretmenin tahtaya yazdığı problemi ev ödevi sanarak defterine geçirir ve evde çözüm için uzun süre uğraşır.
Dersi dinlemediği için problemi çözemediğini düşünerek sabaha kadar problem üzerine yoğunlaşır ve sonunda çözer.
Ertesi gün öğretmenine çözümü gösterince öğretmen çok şaşırır çünkü öğrenci o güne kadar çözülemeyen bir problemi çözmüştür.
Görsel 1.42 Eşya taşımada kullanılan ambalaj kutuları bazen bir çocuğun hayal dünyasında rokete dönüşebilir.
Görsel 1.41 49 1.10.2 İrdeleme (Akıl yürütme yoluyla problem çözme): Mantık kurallarına dayalı olan bu düşünmede durum değerlendirilir, amaç belirlenir, neden-sonuç ilişkileri kurulur ve alternatifler gözden geçirilerek problemin sonucuna sistemli bir şekilde ulaşılır.
Görsel 1.43 Karar verme sürecinde yaşantı ve deneyimin yanı sıra akıl yürütme de önemli rol oynar.
Görsel 1.44 Günlük yaşamda birçok problemlerle karşılaşır, bunları çözerek hedefimize ulaşmaya çalışırız.
Akıl yürütmenin iki temel yolu vardır.
Biri “tümdengelim” ile akıl yürütmedir.
Bu yolla genel ilkelerden ya da yargılardan özel hâllere varılır.
Örneğin, “Bütün madenler ısı karşısında genleşir”, “Bakır da bir madendir”, “ O hâlde bakır da genleşir” biçimindeki akıl yürütmede son önerme, genel yargılardan çıkarılan özel bir yargıdır.
Diğer bir akıl yürütme yolu ise “tümevarım” dır.
Özel hâllerden genele ya da yapılan tek tek gözlemlerden elde edilen bilgiler bir araya getirilerek genel yargıya varılır.
Çiçeğin, böceğin, kuşun tek tek solunum yaptığını gözlemleyen bilim adamının “Bütün canlılar solunum yapar” genel yargısına varması gibi Problem çözmenin olgun ve insana yakışan şekli, bu işi düşünerek, akıl yürüterek, irdeleyerek yapmaktır çünkü derinlemesine düşünme süreci olan irdeleme; sorgulamayı, seçenek aramayı, farklı yönlerden bakmayı, yeni düşüncelere açık olmayı, sonucu düşünmeyi içermektedir.
İrdeleme yoluyla problem çözerken çeşitli bilişsel işlemleri art arda gerçekleştiririz.
Örneğin, top oynarken topu garajın üstüne kaçan bir çocuk için bu zihinsel işlemler sırasıyla şöyledir; • Problemin ve amacımızın ne olduğunu açıkça ortaya koymak (problem topuna ulaşmak; bunun için de garajın üstüne çıkmak) • Problemle ilgili yeni bilgileri öğrenmek, farklı seçenekleri ve yeni arayışları deneme (önce duvara tırmanmayı dener, başarılı olamayınca garajın yanındaki ağaca çıkıp garajın üzerine yetişmeye çalışır) • Problemin tümünü zihinde belirleyerek çözüme dönük daha etkin davranışlarda bulunmak ( ilk iki çözüm başarılı olamayınca mantık kurallarına uygun düşünmeye başlar.)
50 • Aranan çözüm bulunduktan sonra doğru olup olmadığını sınamak.
(Problemin çözümüne ulaştıran akıl yürütme işlemi adım adım sürdürülür.“ Bu bina bir garajdır.” “Garajda bir merdiven olabilir” “Onu alarak üzerine tırmanabilirim” biçiminde akıl yürütme sonucu merdiveni duvara dayayıp topunu alır ve problem çözülür.)
Bazen bulunan çözüm işe yaramaz ise yeniden başlangıç noktasına dönülür.
Görüldüğü gibi düşünerek problem çözme detaylı çalışma ve sabır ister ancak doğru olan ve birçok bilimin de kullandığı problem çözme biçimi budur.
Konunun başında verdiğimiz Edison’un annesinin hastalığına bulduğu çözüm, mevcut soruna yeni ve farklı, alışılmışın dışında, farklı fikirlerin değerlendirilip uygulandığı, akıl yürütmeye ek olarak hayal kurmanın da söz konusu olduğu yaratıcı bir problem çözme davranışıdır.
I.
Aşağıdaki cümleleri parantez içinde verilen uygun sözcüklerle tamamlayınız.
(güdülenme, işleve takılma, tasavvur, dil, hayal (imge), soyutlama, düşünme) a.
Bulaşık makinasını bulaşık yıkamada kullanırız.
Onunla sebzeleri yıkamayı düşünmeyiz.
Nesneleri iş gördükleri biçimde düşünme eğilimi………………..…..ile açıklanabilir.
b.
Bir özelliğin, benzer varlıkların ortak özelliği olarak düşünülmesine………………… denir.
c.
1903’te Nobel Fizik Ödülü’nü kazanan Fransız kadın fizikçi Marie Curie (Mari Küri, 1867-19349)’nin yazın bir çiçek serası kadar sıcak, kışın buz gibi soğuk bir hangarda dört yıl çalışarak radyumu bulması öğrenmede……………………….etkisi ile açıklanabilir.
d. Duyusal bir uyaran olmaksızın bilinçte beliren nesne ve olaylara ……… ………………..denir.
e. İmgelerin yeniden zihinde canlandırılmasına, göz önüne getirilmesine……………………..denir.
f. İnsanlar arası iletişimi sağlayan ses ya da semboller sistemine………………..denir.
g. Vitrindeki iki kazağı renk ve fiyat bakımından karşılaştırmada ………………….
payı vardır.
3.
UYGULAMA 51 1.11 ZEKÂ VE NİTELİĞİ Zekânın belirgin bir tanımı olmamasının yanı sıra yapılan tanımlamalarda da mutlaka eksik bir yan görülmesinin nedeni sizce ne olabilir?
DÜŞÜNELİM Görsel 1.45 Zekâ, bilme, anlama, yapma, olaylar ve nesneler arasında bağ kurma yeteneğidir.
Düşüncenin nasıl oluştuğu, beynin insan davranışlarını hangi mekanizmayla nasıl gerçekleştirdiği; öğrenme, algılama, karar verme, akılda tutma, problem çözme, iletişim kurma, yaratıcılık, sezgi gibi zihinsel süreçlerin nasıl geliştiği soruları uzun yıllar boyunca filozofların ve bilim adamlarının zihinlerini meşgul etmiş ve onları geçmişten günümüze kadar bu sorulara cevap bulma amaçlı birçok araştırma yapmaya yöneltmiştir.
Zekâ, insana ait bireysel farklılıklar açısından en önemli konulardan biridir.
İnsan ve insana ait davranışların anlaşılması ve işlenmesi çoğu zaman zekâ ile ilişkili olarak ele alınmıştır.
İnsanlar arası farklılıkları oluşturan unsurlardan biri olan zekâyı psikologlar çeşitli şekillerde tanımlamışlardır.
Fransız psikolog A.Binet (1857-1911)’ye göre zekâ, iyi düşünme, iyi anlama, iyi akıl yürütme yeteneğidir.
H.Bergson (1859-1941) zekâyı, alet yapma ve kullanma becerisi, D. Wechsler (Veşler, 1896-1981) ise bireyi amaçlı bir etkinliğe, mantıklı düşünmeye ve çevresine uymaya yönelten kavrama yeteneği olarak tanımlar.
Bazı bilginler de zekâyı, neden sonuç arasındaki bağıntıları bulma, benzeyişleri görme, ayrılıkları fark etme yeteneği diye tanımlamışlardır.
Yukardaki tanımlarda zekâ bir yetenek olarak kabul edilmektedir.
Oysa günümüzde zekânın ayrı bir yetenek 52 olmadığı; algılama, öğrenme, düşünme, bellek gibi yeteneklerin oluşturduğu genel bir düzey olduğu görüşü ağır basmaktadır.
Bu görüşü benimseyenler zekâyı “öğrenme, kavrama, algılama, akıl yürütme, doğru tahminlerde bulunabilme, yeni durumlara uyma ya da karşılaşılan problemleri çözme yeteneklerinin oluşturduğu bir bütündür” diye tanımlamaktadırlar.
Zekânın soyut bir niteliğe sahip olmasından dolayı tanımı üzerinde psikologlar arasında bir birleşme olmamasına rağmen, tüm psikologlar zekânın varlığı üzerinde kolaylıkla uyuşurlar.
1.11.1 Zekânın Belirleyicileri Yapılan araştırmalar, zekâyı belirleyen temel faktörlerin kalıtım ve çevre olduğunu göstermektedir Ancak hangisinin daha etkili olduğu sorusunun cevabı uzun süre çeşitli tartışma ve araştırmalara konu olmuştur.
Zekâ üzerinde kalıtımın etkisi olduğunu savunanlar genellikle zeki anne ve babaların çocuklarının zeki; zekâ özürlü anne babaların çocuklarının ise zekâ özürlü olmasını delil olarak göstermektedirler.
Çevre faktörünü savunanlar ise tek yumurta (özdeş) ikizler üzerinde yaptıkları araştırmadan yola çıkarak dış çevre koşullarının olumlu ya da olumsuz olmasının zekâ üzerinde etkisini ispat etmeye çalışmışlardır.
Çeşitli sebeplerden dolayı farklı ailelerin yanına verilmiş olan ikizlerin başlangıçta zekâ düzeyleri aynı olmasına rağmen yıllar sonra zekâ seviyeleri karşılaştırıldığında, iyi çevre koşullarında büyüyen çocuğun, kötü çevre koşullarında büyüyene göre zekâ seviyesinin 25 puan yüksek olduğu görülmüştür.
Toprağın verimli, mevsimin yağmurlu, havanın güneşli olmasının tohumların filizlenmesini ve gelişmesini sağlaması gibi kültürel ve ekonomik açıdan zengin, beslenme ve sağlık koşulları açısından uygun, düşünsel açıdan hareketli ve uyarıcı çevreler zekâyı olumlu yönde etkiler.
Dış çevre kadar doğum öncesi iç çevre olarak kabul edilen hamilelik döneminde yaşanılan bazı Görsel 1.46 Bireyin zekâ gücü annesiyle babasının zekâ ortalamasına yakındır.
53 Görsel 1.47 Beslenme ve oyun zekâyı geliştirir.
olaylar da zekayı etkiler.
Örneğin annenin hamileyken beslenmesi, sigara veya uyuşturucu kullanması, geçirdiği hastalıklar, aldığı ilaçlar; down sendromu (mongolizm) gibi genetik bozukluklar; menenjit gibi enfeksiyon hastalıkları; embriyo evresinde ışınım ya da kurşun gibi toksik etkenlerle karşılaşılması ile doğum esnasında oluşan beyin hasarlarının da zekâ geriliği üzerindeki etkisi bugün bilinen bir gerçektir.
Sonuç olarak zekâ üzerinde kalıtımın etkisinin çevrenin etkisinden daha fazla olduğu söylenebilir.