İnsanı ve onun mücadelesini yüceltmeyi amaçlar.
Küçük ve gerilimli sahneler ile bazen geriye dönüşler ve ileriye sıçrayışlar yaparak kendine has bir anlatım oluşturmuştur.
Tiyatro eleştirmenlerince Türk tiyatrosunun Shakespeare’i olarak tanımlanmıştır.
“Korku, Tanrılar ve İnsanlar, Hurrem Sultan, Tohum ve Toprak, Atçalı Kel Mehmet, Ya Devlet Başa Ya Kuzgun Leşe, Kanunî Sultan Dörtlemesi (oyun); Kıt Kanaat (şiir)” eserlerinden bazılarıdır.
51 2.
ÜNİTE TİYATRO 2.
Metin Hazırlık Günümüz aile içi iletişimi hakkında ne düşünüyorsunuz?
AH ŞU GENÇLER (Oyunda, gençler ve yetişkinler arasındaki iletişim kopukluğu, bunun aile ve arkadaş çevresine yansımaları komedi unsurları kullanılarak anlatılırken karşımızdakini anlamaya çalışmanın ve diyalog kurmanın çözümü nasıl kolaylaştırdığı da gözler önüne serilmiştir.)
Aşağıda tiyatronun birinci tablosu verilmiştir.
3.
BÖLÜM 1.
Oyuncu, Delikanlı, Anne, Konuşmacı, Baba, Semra, Hala, Doktor.)
1.
OYUNCU: Şimdi sırada Tezcan’ın tam tersine, fevkalade atak, canlı, hayat dolu bir erkek arkadaşımız var... (Yeni aile yerini alır, delikanlı TV seyretmektedir.
TV’de bir sayın konuşmacı şiir okumaktadır.)
DELİKANLI: Anne beee...
Kırk saat önce bir erik istemiştik.
ANNE: Ah affedersin oğlum, bende akıl mı kaldı, getiriyorum.
DELİKANLI: Baba, teybi tamire vermiştin nooldu?
BABA: Yarın akşam alacağım.
DELİKANLI: Dün de öyle demiştin.
BABA: Bitirememiş, ne yapayim?
DELİKANLI: Otur, başında bekle de bak nasıl yapar, tembel bunlar, yarın akşam uğra 52 2.
ÜNİTE TİYATRO al ama gözünü seveyim üşengeçlik etme... Anneee erik nooldu?
ANNE: (İçerden)Yıkıyorum oğlum.
DELİKANLI: Çabuk ol, maç başlayacak birazdan.
KONUŞMACI: Yaş otuz beş, yolun yarısı eder.
DELİKANLI: Bitmedi gitti şu sağlık programı da… Hala be, halacığım, hadi şu süveterimi getir, nolursun.
Hava serinledi galiba.
(Hala dışarı çıkar) Semraaa.
Heyyyy.
Sağır sultan… SEMRA: (İçeriden) Yine ne istiyorsun?
DELİKANLI: Yine demez mi?
Gazeteyi getir haydi… Uyuşuk.
Yerinden kımıldamıyor yahu, batık tanker gibi.
KONUŞMACI: Deli eder insanı bu dünya, Bu gece, bu yıldızlar, bu koku.
DELİKANLI: Kalp, yaşlılık derken şimdi de deliliğe geçti, amma yutturmaca program yapıyorlar haa, (Semra gazeteyi getirmiştir.)
değil mi baba?
Hala, ne oldu bu suya yahu?
HALA: ( Elinde süveterle girer.
)Ne suyu, sen benden süveterini istedin.
DELİKANLI: Hadi bir bardak su getir… Soğuk olsun ama... Büyük bardakta… anneeee, tuzu unutma.
BABA: Tuzu da kalk sen al.
DELİKANLI: Anladım.
BABA: Tuzu da kalk sen al.
DELİKANLI: Allah Allah... Ne olmuş yani çalışsınlar biraz… İşleyen demir ışıldar… Yuvarlanan taş yosun tutmaz… Tembele iş buyur, sana akıl öğretsin… KONUŞMACI: Dur yolcu... DELİKANLI: Durursam (…).
(Öfke ile çıkar.)
1.OYUNCU: Doktor bey.
DOKTOR: Bana bir şey sormamanızı rica edeceğim.
Biraz sinirlendim, tansiyonum yükseldi, çarpıntım var, kan şekerim düştü...
Siz nasılsınız beyefendi?
BABA: Niye şaştınız doktor bey?
DOKTOR: Önemli değil… Kanallarım karıştı siz devam edin.
Turgut ÖZAKMAN, Ah Şu Gençler Metinde Geçen Kelime ve Kelime Grupları tansiyon: Kanın damarlara içeriden yaptığı basınç, kan basıncı.
tembele iş buyur, sana akıl öğretsin: Kendisinden bir konuda yardımcı olması istendiğinde 53 2.
ÜNİTE TİYATRO yardım edeceği yerde çözüm yolları gösteren kimseler için kullanılır.
Bilgi Kutusu Tiyatronun Yapı Unsurları Tiyatrodaki olay örgüsüne dramatik örgü denir.
Bir kişinin kendisiyle, başka bir kişiyle, toplumla, toplumsal kurallarla, bir durumla ya da doğa ile karşıtlık oluşturmasına çatışma dendiğini öğrenmiştiniz.
Dramatik sanatın temeli çatışmadır.
Olayların dekor ile canlandırıldığı mekâna yer denir.
Göstermeye dayalı bir tür olan tiyatronun yazım tekniği, anlatıya dayalı edebî türlerden farklıdır.
Tiyatro metinlerinde mekânın özellikleri sahnelerin başında verilir.
Kişilerin hareketleri ise ayraç içinde geniş zaman kipiyle gösterilir.
Tiyatroda yer alan diyalog ve monologlar yalın, anlaşılır, kolay söylenebilecek nitelikte olmalıdır.
Günlük konuşmadan daha kısa ve oyunun türüne uygun yani seslendirilebilir ve sahnelenebilir olmalıdır.
Bir oyun veya filmin başlıca bölümlerinden her birine “sahne” denir.
Aşama aşama gelişen tiyatronun her aşaması bir sahnedir.
Tiyatro metinlerinde kişiler; cinsiyetleri, isimleri, yaşları, unvanları, işleri ve birbirleriyle olan ilişkileri şahıslar listesi hâlinde eserin başında verilir.
Ayrıca metin içinde kişiler, repliklerinin başında büyük harflerle adlarıyla belirtilir.
Tiyatroda olay dizisini ortaya çıkaran temel ögeler serim, düğüm ve çözümdür.
Serim bölümünde kişiler tanıtılır, oyunun teması ve bu temayla ortaya çıkan sorunlar seyirciye açıklanır.
Düğüm bölümünde çatışmaların boyutlanıp çıkmazlar sergilenir.
Seyircinin merakı en üst düzeye çıkar.
Çözüm bölümünde olay dizisinde ortaya çıkan sorunlar ve düğümler çözüme kavuşur.
Komedi: İnsanların ve olayların gülünç taraflarını ortaya koyan sahne eseridir.
Amacı, kişilerin ya da toplumun gülünç yanlarını ortaya koyarken seyirciyi güldürme yoluyla düşündürmek ve doğru yola yöneltmektir.
Töre, entrika ve karakter komedisi gibi türleri vardır.
Komedinin genel özellikleri şunlardır: • Kahramanları, genellikle halkın arasından seçilir.
• Her türlü kaba söze ve şakaya yer verilir.
• Konular günlük hayattan alınır.
• Kavga ve yaralama gibi eylemler sahnede canlandırılır.
• Beş bölümden oluşur.
• Manzum olarak yazılır.
• Üç birlik kuralına uyulur.
54 2.
ÜNİTE TİYATRO Metni Anlama ve Çözümleme 1.
Okuduğunuz metinde çocuğun ailesine karşı davranışını nasıl değerlendiriyorsunuz?
2.
Metinde kişilerin davranışları ve konuşmaların oyun türüne nasıl bir katkısı olduğunu tartışınız.
3.
Okuduğunuz metnin konusu nedir?
4.
Yazarın vermek istediği mesajı, bir tiyatro metniyle anlatmasının sebebinin ne olabileceğini tartışınız.
5.
Okuduğunuz metindeki çatışmalar neden kaynaklanmaktadır ve nasıl çözülebilir?
6.
Çevrenizde metinde geçen olaya benzer bir olayla karşılaştınız mı?
Çevrenizdeki olayların sonuçları, metindeki olayların sonuçlarıyla benzerlik göstermekte midir?
Biyografi Turgut Özakman(1930-2013) Eserlerinde kuşaklar arası çatışmaları, suç ve suçlu sorununu, bireyin iç dünyasından toplumsal gerçeklere ve eğitim düzenine uzanan konuları işlemiştir.
Olayları eleştirel bir gözle değerlendirirken akıl ve mantık ölçüsü yanında yerleşik ahlak kurallarını gözetmiştir.
Kurgulama tekniği yanında oyun kişilerini konuşturmadaki kıvraklık oyunlarının başarısında en büyük etken olarak gösterilmiştir.
“Kanaviçe, Fehim Paşa Konağı, Bir Şehnaz Oyun, Ah Şu Gençler, Töre (oyun); Dersimiz: Atatürk, Cumhuriyet (senaryo); Şu Çılgın Türkler (roman)” eserlerinden bazılarıdır.
55 2.
ÜNİTE TİYATRO 3.
Metin Hazırlık 1.
“Gülerken ağlamak” sözünden ne anlıyorsunuz?
Açıklayınız.
2.
Çevresindeki insanları kendi çıkarları için yönlendiren kişilere toplumun nasıl tepki verdiğini söyleyiniz.
PAYDOS (Üç perdelik oyunun kahramanı Murtaza Bey, tek odalı bir evde oturan, elli beş yaşlarında bir ilkokul öğretmenidir.
Karısı Hatice Hanım, oğulları Rıdvan’ı, bakkal Hacı Hüsamettin’in konağına içgüveysi vererek rahata kavuşma hülyaları kurmaktaysa da bakkal, kızını ancak bir bakkal oğluna verme kararındadır.
Murtaza Bey’i, öğretmenliği bırakıp bakkal olmaya razı etmek için, kendi karısıyla Hacı Bey’in karısı Safinaz’ın çabaları boşa çıkınca, Hacı Bey başka çare düşünür: Annesi yoluyla kandırılan bir öğrenci, öğretmenin şiltesine bir iğne koyar, canı yanan Murtaza Bey çocuğu tokatlar, olay gazetelere aksettirilir.
Öğretmen mahkemeye verilecek, meslekten atılacaktır.
Bu utanç verici duruma düşmemesi için Murtaza Bey, ister istemez öğretmenlikten istifa ettirilir.
Sözde bir define bulunmuştur.
Dükkân açılır ve Murtaza Bey bakkal olur.
Ama yeni işine ısınamaz bir türlü.
Bütün kişiliğini, onurunu kaybetmiştir.
Bu arada oğlu Rıdvan da Hacı Bey’in kızıyla değil, sevdiği bir kızla evlenmeye karar verir.
Murtaza Bey’in bir komploya kurban gittiği anlaşılmış, Millî Eğitim Müdürlüğü Disiplin Kurulu onun suçsuz olduğuna kanaat getirmiştir.
Murtaza Bey istifasını geri alacak ve eski okuluna, sevgili öğrencilerine dönecektir.
Fakat dükkânın açılmasında kullanılan beş bin liranın, Hacı Bey’in karısı tarafından Hatice Hanım’a borç verilmiş olduğu ortaya çıkınca, Murtaza Bey’in, mesleğine dönebilme sevinci bir anda yok olur.
Dostları, bu borcun zamanla ödenebileceğini söylerlerse de, Murtaza Bey kabul etmez bunu.
Oyun tekrar ümitsizliğe düşmüş Murtaza Bey’in, kendi- 56 2.
ÜNİTE TİYATRO sini okulda ders verirken hayal etmesiyle sona erer.)
Aşağıya Hacı Bey’in karısıyla birlikte Murtaza Beyleri ziyareti, ileride kuracakları iş ve hısımlıklarının anlatıldığı bölüm verilmiştir.
2.
Perde (…) (Önde Hüsamettin, arkada Safinaz içeri girerler.
Hüsamettin odaya göz gezdirir Rıdvan’a bakmaz bile.)
RIDVAN: Buyurun efendim, buyurun!
Köyden misafirler geldi de annem onları aşağıya indirdi.
Birazdan gelir.
Buyurun oturun.
HÜSAMETTİN: Delikanlı karışma.
Harekâtıma müdahale olunmasından hazzetmem.
(Biraz susar, gezinir.)
Delikanlı sen ne iş yaparsın?
RIDVAN: Felsefe bölümünü bitirdim.
HÜSAMETTİN: Böyle kazık kadar adamın eli ekmek tutmasın.
Ne hâllere kaldık yarabbim.
Sen daha zeytinyağı fıçısını açmasını, terazi kullanmasını bilmezsin.
Söyle kaç cins fasulye vardır?
RIDVAN: Bilmem efendim.
HÜSAMETTİN: Hıh, alimektep mezunu, kaç cins fasulye olduğunu bilmez.
Öyle ise ne biliyorsun?
(…) HATİCE: (İçeri girer).
Affedersiniz, hiç böyle olsun istemezdim.
Hiç hesapta yokken köyden misafirler geldi de.
Hoş geldiniz.
SAFİNAZ: Hoş bulduk şekerim.
HÜSAMETTİN: Hatice Hanım, Murtaza Bey gelmeyecek mi?
Biz kalkıp ayağına kadar gelelim, o beklemesin.
Hiç hoş şey değil doğrusu.
Oğlan işi çıktı dedi.
Bizim işten önemli herhalde.
HATİCE: Estağfurullah o ne demek?
Murtaza Bey gelen misafirlere sinirlendi.
Köy muhtarıyla davalıdır da, onu görünce kan beynine çıktı.
Hava almaya çıktı, şimdi gelir.
Kahveleriniz nasıl olsun?
HÜSAMETTİN: Allaha şükür!
SAFİNAZ: Oruçlu iki gözüm, hacı bey oruçlu.
Geçen ramazan tutamadığı oruçları tutuyor.
Hani biliyorsun ya.
Geçen ramazan hacı beyi yanlışlıkla tutuklamışlardı ya hileli mal satmaktan.
Nazara gelmiştik.
İftira, iftira… HÜSAMETTİN: Hanım sen sus!
Allaha şükür.
MURTAZA: (kapıdan girerek) Ooo, hoş geldiniz.
Afedersiniz sizi karşılayamadım.
(…) HATİCE: Oğlum hadi sen bizi biraz yalnız bırak.
57 2.
ÜNİTE TİYATRO RIDVAN: Tamam anne.
MURTAZA: Bence kalsın.
Neticede konu o. SAFİNAZ: Yok yok Murtaza Bey, biz bize konuşalım.
Sebebi var.
(Rıdvan çıkar.)
MURTAZA: Efendim benim niyetim şuydu: Oğlan bugün üniversiteyi bitirdi.
Kalsın geleceğe ait projesini anlatsın, kızınızı nasıl mutlu edeceğini anlatsın istedim.
HÜSAMETTİN: Muallim bey beni iyi dinle.
İyi adamsın, efendisin, soyun sopun temiz, dürüstsün ama züğürt adamsın.
Bir hayale kapılmış gidersin.
Akıntıya kürek çekersin.
Sana kızımı vermeyi düşünürüm.
MURTAZA: Hacı Bey, kızını bana değil oğluma vereceksin.
HÜSAMETTİN: Uzun lafın kısası hocam Hacı Hüsamettin Tüccaroğlu ailesi ancak bir bakkal, bir esnaf ailesiyle bağ kurar, ona kız verir, oğlan alır.
MURTAZA: Öyleyse bu işin sonu yok.
HÜSAMETTİN: Sana kızımı vermek isterim.
MURTAZA: Hoppalaaa!
Gel de işin içinden çık.
Bana kız vermezsin ama vermek istersin.
HÜSAMETTİN: Aşağı yukarı öyle.
Gel bir çare bulalım.
Bakkal ol.
Sana sermaye vereyim, dükkân tutayım, mesleğin sırlarını öğreteyim.
MURTAZA: Ben yirmi senelik öğretmen Murtaza mesleğimi bırakacak, oğluma kızını almak için bakkal olacağım öyle mi?
Yahu siz topunuz çıldırdınız mı?
Olmaz.
HÜSAMETTİN: Büyük söyleme, bir gün sözüme geleceksin, getireceğim.
MURTAZA: Yoo, müsaade et.
Hayatta herkesin yolu, düşüncesi, değerleri farklıdır.
Size göre öğretmen fakir, hayal peşinde koşan, zavallı bir adam olabilir.
Şu geleceğe yürüyen insan sellerine bakın.
Bunlar geleceğin sahipleri.
Ben öleceğim ama arkamda yetiştirdiğim bir ülkenin geleceğini bırakacağım.
Fakirim ama hazineler yaratıyorum.
HATİCE: Bitti mi Murtaza Bey?
Güzel konuştun.
Zaten bildiğin tek şey bu.
Sen bir balıkçıdan daha az kazanmaya razısın ama bizi bu sefalete sürüklemeye ne hakkın var?
MURTAZA: Karıcığım beni dinle.
Sen makul kadınsın.
Herkes her işi yapamaz.
Ben bakkal olamam.
Ben beşe alıp malı on beşe satamam.
Ben ağız kokusuna, gözyaşına dayanamam.
Yok, yok.
Ben hacı bey değil, hacı ağa bile olamam.
HASAN: (Kapıdan nefes nefese girer.)
Müjde, müjde… ben demedim miydi?
İşte bir mahmudiye altını.
İlk kazmayı vurur vurmaz çıktı.
Büyük çınar ağacının dibinde.
İbrahim kazmaya devam ediyor.
Al hocam güle güle harca.
MURTAZA: Bana mı veriyorsun?
Sen mi veriyorsun?
HASAN: Evet, görmüyon mu?
58 2.
ÜNİTE TİYATRO MURTAZA: Hadi oradan, kimi kandırıyorsun, bu para sahtedir.
HASAN: Bunu nerden çıkardın?
MURTAZA: Çünkü senin elinden alıyorum.
Sahte parayı alan ve veren hakkındaki kanunu bilir misin?
HASAN: 316. madde.
12 yıl hapis… MURTAZA: (bağırarak) Yahu çekilin be… çekilin yanımdan.
Biri beni göz göre göre mesleğimden, biri bile bile namusumdan edecek.
Savulun, istemiyorum… istemiyorummm!
HÜSAMETTİN: Allaha şükür!
Cevat Fehmi BAŞKUT, Paydos Metinde Geçen Kelime ve Kelime Grupları kan beynine çıkmak: Çok sinirlenmek, hiddetlenmek, kontrolü yitirmek.
proje: Tasarlanmış şey, tasarı.
züğürt: Parasız, yoksul, meteliksiz olan kimse.
Bilgi Kutusu aksesuar: Konunun gerektirdiği ölçüde kullanılan, bir sahne içinde yer alan veya oyuncunun dekor gereği kullandığı çeşitli eşya.
aksiyon: Bir oyuncunun sahne üzerindeki hareketi.
dekor: Tiyatro, sinema ve televizyonda sahneye konulan eserin yazıldığı yerin ve geçtiği çağın özelliklerini belirleyen perde, aksesuar vb.
ögelerin bütünü.
doğaçlama: Yazılı metni olmayan, kararlaştırılmış taslağı, yerine, zamanına göre oyuncular tarafından, sahnede yakıştırılan sözlerle tamamlanan oyun, tuluat.
dramatik: 1.
Sahne oyununa özgü olan.
2.
İçinde gerilim, çatışma vb.
olaylar bulunan, insan ilişkileri ile gelişen (eser, olay).
dramatize etmek: Bir edebî eseri radyo, televizyon veya sahne oyunu biçimine getirmek.
entrika: Bir işi sağlamak veya bozmak için girişilen gizli çalışma, oyun, dolap, düzen, dalavere, desise, hile, dek.
fuaye: Dinlenmelik.
jest: Herhangi bir şeyi açıklamak için genellikle el, kol ve baş ile yapılan içgüdüsel veya iradeli hareket.
59 2.
ÜNİTE TİYATRO koro: Tek veya çok sesli olarak yazılmış bir müzik eserini seslendirmek için bir araya gelen topluluk.
kostüm: Sinema ve tiyatroda rol gereği giyilen kıyafetlerin genel adı.
kulis: Sahnenin gerisinde ve yanlarında bulunan bölüm.
makyaj: İyi görüntü sağlamak, belli bir tipi yaratmak veya yalnızca bazı düzeltmeler yapmak için oyuncunun yüzünde ve başka organlarında yapılan boyama ve değişimler.
mimik: Yüz, el, kol hareketleriyle düşünceyi anlatma sanatı.
mizansen: Yönetmenin belli bir oyun içinde oyuncuları düzene alması ve onları oyuna uygun bir uyum içine sokması için yaptığı hazırlık, çalışma.
perde: Bir sahne eserinin büyük bölümlerinin her biri.
piyes: Oyun.
rejisör: Yönetmen.
replik: Sahne oyunlarında konuşanların birbirlerine söyledikleri sözlerden her biri.
rol: Bir kişiliği canlandıran oyuncunun söylemesi ve yapması gereken hareketlerin genel adı.
sahne: 1.
Bir oyun veya filmin başlıca bölümlerinden her biri.
2.
İzleyicilerin kolayca görebilmeleri için genellikle yerden belli bir ölçüde yüksek yapılan, oyun, müzik vb.
gösteri yapmaya uygun yer, oyunluk.
skeç: Güldürü niteliğinde kısa oyun.
suflör: Oyunculara, rollerinde unuttukları sözleri izleyicilere duyurmadan söyleyip hatırlatan erkek.
tablo: Bir perdenin dekor değişikliğiyle oluşan alt bölümü.
temsil: Oyun.
tirat: 1.
Sahnede kişilerin birbirlerine söyledikleri uzun sözler.
2.
Bir tiyatro oyununda, oyuncunun uzun ve kesintisiz konuşması.
Dram Yaşamın acıklı ve gülünç yönlerini bir arada bulunduran tiyatro türüdür.
Trajedi ve komedinin katı biçimciliğine, gerçeği olduğu gibi yansıtmama veya tek yönlü yansıtma özelliklerine tepki olarak ortaya çıkmıştır.
İngiliz yazar Shakespeare (Şekspir) dram türünün ilk ürünlerini vermiştir.
Ancak bu türün özelliklerini Victor Hugo (Viktor Hügo) belirlemiştir.
Schiller (Şiller) ve Goethe (Göte) dram türünde eserler vermişlerdir.
Dramın genel özellikleri şunlardır: • Karakterler, halkın her kesiminden olabilir.
• Olaylar, günlük hayattan ya da tarihin herhangi bir devrinden seçilebilir.
60 2.
ÜNİTE TİYATRO • Vurma ve öldürme gibi acı veren olaylar sahnede oluş hâlinde gösterilebilir.
• Perde sayısı oyun yazarının isteğine bağlıdır.
• Hem şiir hem de düzyazıyla yazılabilir.
• Üç birlik kuralına uyma zorunluluğu yoktur.
Metni Anlama ve Çözümleme 1.
Hacı Bey’in öğretmene karşı tutumunu nasıldır?
Neden böyle davranmaktadır.
2.
Murtaza Bey ile karısı arasında sağlıklı bir iletişimden söz edilebilir mi niçin?
3.
Dramlar hayatın hem acıklı kem de gülünç yönlerini ele alır.
Okuduğunuz bu parçada acıklı diyebileceğiniz bir durum olup olmadığını tartışınız.
4.
“Paydos” parçasındaki çatışma kimler arasında geçmektedir?
5.
Okudunuz tiyatro metinleri ile aşağıda verilen Moliere‘in (Molyer), Cimri adlı oyununu; tema ve işlediği konuya göre türü bakımından karşılaştırınız.
CİMRİ II.
SAHNE (Harpagon, Cleante) (…) HARPAGON: Bu da nesi?
Vazgeçeceğine söz verdin Marianne’dan!
CLEANTE: Ben mi?..
Ben mi söz verdim?
HARPAGON:Sen tabi!
CLEANTE: Hiç olur mu öyle şey?
HARPAGON: Sen değil miydin Marianne’ı aklından çıkaracak olan?
CLEANTE: Tersine!
Aklım fikrim onda, hem de her zamankinden daha çok!
HARPAGON: Ne?
Başımın belası!
Yine mi başladın?
CLEANTE: Hiçbir şey döndüremez beni yolumdan.
(…) HARPAGON: Evlatlıktan çıkarıyorum seni.
CLEANTE: Çıkarın.
HARPAGON: Miras yok sana!
CLEANTE - Mirasınız sizde kalsın!
HARPAGON: Lanetim üstünde olsun! .
CLEANTE: İstemem, o da sizde kalsın!
61 2.
ÜNİTE TİYATRO VI.
SAHNE (La Fleche, Cleante) LA FLECHE: Aman!
İyi ki gördüm sizi!
Çabuk gelin arkamdan!
CLEANTE: Ne var?
Ne oluyor?
(…) FLECHE: Baksanıza!
Aradığınız burada işte!
CLEANTE: Neymiş o?
LA FLECHE: Babanızın definesi; buldum sonunda.
CLEANTE: Nasıl buldun?
LA FLECHE: Anlatırım hepsini.
Kaçalım bir bağrışma var.
VII.
SAHNE HARPAGON - Yetişin!
Hırsız var!
Adam öldürüyorlar!
Cankurtaran yok mu?
Hak, adalet nerede?
Vurdular!
Canımı aldılar!
Gırtlağımı kestiler!
Paramı çaldılar, paramı!
Kim aldı, kim?
Ne oldu?
Nerede?
Nereye saklandı?
Ne yapayım?
Nasıl bulayım?
Nereye koşayım?
Nereye koşmayayım?
Şurada mı acaba?
Burada mı yoksa?
Kim o?
Dur!
Yakaladım.
Ver paralarımı haydut!
Eyvah!
Benmişim yakaladığım.
Neredeyim, bilmiyorum ki!
Ben kimim?
Ne yapıyorum?
Bilmiyorum.
Oldu bana olanlar!
Param!
Zavallı paracığım!
Canım, sevgilim benim!
Aldılar elimden seni!… Dayanamam bu acıya, ölüyorum; öldüm, gömdüler beni!
Diriltmek isteyen yok mu beni; versin paracıklarımı geri, ya da kimin aldığını söylesin… Haydi, durma git.
Git, adalete bak vur; sorguya çektir evi: Hizmetçi kadınları, uşakları, oğlunu, kızını hatta kendini, kendini bile… MOLIERE, Cimri Çev.
: Sabahattin EYUBOĞLU Biyografi Cevat Fehmi Başkut (1905-1971) Oyun yazarı ve gazeteci olan sanatçı’’Geceleri Bizleri Kimler Bekliyor’’ adlı röportaj kitabını yazdı.
İlk oyunu ‘‘Büyük Şehir”büyük ilgi gördü.
Türkiye Cumhuriyeti’nden sonra ortaya çıkan değişimleri mizah unsurlarını kullanarak anlattığı oyunları yaygın bir ün kazandı.”Koca Bebek,Hacıyatmaz,Buzlar Çözülmeden,Sana Rey Veriyorum”oyunlarından bazılarıdır.
Bir parçasını okuduğunuz “Paydos” adlı oyunu, Hacı Hüsamettin’le Murtaza Bey karşılaştırmasında maddi ve manevi değerler çatışması temeline yaslanmaktadır.
Önce Ankara Devlet Konservatuvarı Tatbikat Sahnesinde (1948), sonra İstanbul Şehir Tiyatrosunda (1948-1949, 140 temsil) oynanmış, çok sevilmiş, Rumcaya çevirisi, yurt dışında profesyonel bir sahnede (Atina Devlet Tiyatrosu, 65 temsil) oynanan ilk Türk piyesi olmuştu.
62 2.
ÜNİTE TİYATRO Dil Bilgisi Zarflar (Belirteçler) Fiilleri, fiilimsileri, sıfatları ve kendi türünden kelimeleri çeşitli yönlerden belirten kelimelere zarf denir.
Örnek: Bir grup çocuk koşarak çıktı.
(Durum bakımından belirtmiştir.)
Dün annem ve kardeşim sinemaya gitmiş.
(Zaman bakımından belirtmiştir.)
Lütfen içeri girin!
(Yer-yön bakımından belirtmiştir.)
Sınavda çok zor sorular vardı.
(Miktar bakımından belirtmiştir.)
Neden gelemiyorsun?
(Soru yoluyla belirtmiştir.)
Zarflar; durum (hâl), zaman, yer-yön, azlık-çokluk (miktar) ve soru zarfları diye gruplandırılır.
Durum (hâl) zarfları: Fiilleri ve fiilimsileri durum yönünden belirten kelimelerdir.
Fiillere ve fiilimsilere sorulan “Nasıl?” sorusunun cevabıdır.
“Küçük çocuk, gülerek yaklaştı.” cümlesinde “gülerek” kelimesi, “yaklaşma” eyleminin nasıl yapıldığını belirttiğinden durum zarfıdır.
Zaman zarfları: Fiilleri ve fiilimsileri zaman yönünden belirten kelimelerdir.
Fiillere ve fiilimsilere sorulan “Ne zaman?” sorusunun cevabıdır.
“Ablam, yarın İstanbul’dan dönüyor.” cümlesinde “yarın” kelimesi “dönmek” eyleminin “ne zaman” yapıldığını belirttiğinden zaman zarfıdır.
Cümlede zaman anlamı taşıyan her kelime, zarf görevinde olmayabilir.