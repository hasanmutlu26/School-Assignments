Yurtdışı Türkler ve Akraba Topluluklar Başkanlığı 6 Nisan 2010’da başbakanlığa bağlı müsteşarlık düzeyinde bir kamu kurumu olarak Yurt Dışı Türkler ve Akraba Topluluklar Başkanlığı kurulmuştur.
Kurumun görevi; yurt dışındaki Türk vatandaşlarının, kardeş toplulukların ve Türkiye’de öğrenim gören uluslararası burslu öğrencilerin çalışmalarını koordine etmek; bu alanlarda verilen hizmetleri ve yapılan faaliyetleri geliştirmek olarak tanımlanmıştır.
Kurumun çalışmalarıyla yurtdışında yaşayan Türk vatandaşlarıyla ve kardeş topluluklarla ilişkiler güçlendirilmiştir.
Bu ilişkilerin sağlamlaştırılmasında ekonomik, sosyal ve kültürel alanlar daha öne çıkarılmıştır.
Uluslararası Türk Kültürü Teşkilatı (TÜRKSOY) Uluslararası Türk Kültürü Teşkilatı 1993’te Azerbaycan, Kazakistan, Kırgızistan, Özbekistan, Türkmenistan ve Türkiye’nin Kültür Bakanlarının imzalamış olduğu antlaşma ile kurulmuştur.
TÜRKSOY’un kuruluş amacı Türk halklarının gönül birlikteliğini ve kardeşliğini güçlendirmek, ortak Türk kültürünü gelecek nesillere aktarmak ve dünyaya tanıtmak için çalışmaktır.
TÜRKSOY’un 6 kurucu üyesi ile beraber 8 tane de gözlemci üyesi bulunmaktadır.
Oku-yorum “Bugün Sovyetler Birliği dostumuzdur, komşumuzdur, müttefikimizdir.
Bu dostluğa ihtiyacımız vardır.
Fakat yarın ne olacağını kimse bugünden kestiremez.
Tıpkı Osmanlı gibi, tıpkı Avusturya - Macaristan İmparatorluğu gibi SSCB de parçalanabilir, ufalanabilir.
Bugün SSCB’nin elinde sımsıkı tuttuğu milletler avuçlarından kaçabilirler.
Dünya yeni dengeye ulaşabilir.
İşte o zaman Türkiye ne yapacağını bilmelidir.
Bizim bu dostumuzun idaresinde dili bir, inancı bir, özü bir kardeşlerimiz vardır.
Onlara sahip çıkmaya hazır olmalıyız.
Hazır olmak yalnız o günü susup beklemek değildir.
Hazırlanmak lazımdır.
Milletler buna nasıl hazırlanır?
Manevi köprüleri sağlam tutarak.
Dil bir köprüdür.
İnanç bir köprüdür.
Tarih bir köprüdür.
Köklerimize inmeli ve olayların böldüğü tarihimiz içinde bütünleşmeliyiz.
Onların bize yaklaşmasını beklememeliyiz, bizim onlara yaklaşmamız gereklidir.
SSCB bir gün dağılacaktır.
O zaman Türkiye onlar için örnek bir ülke olacaktır.” Mustafa Kemal Atatürk,1936, Fahri UNAN, Türk Tarihi ve Atatürk, s. 113.
(Kısaltılmıştır.)
Atatürk, 1936’da yaptığı bu değerlendirmesiyle ileride Orta Asya Türkleri bağımsız olduğunda Türkiye’nin nasıl bir dış politika izlemesi gerektiğini öngörmüştür?
Görsel 8.14: TİKA amblemi Sıra Sizde Türkiye, yurt dışında yaptığı ekonomik, sosyal ve kültürel faaliyetlerle neyi hedeflemektedir?
1995 1995 Srebrenitsa Katliamı yaşandı.
11 Temmuz Dayton Antlaşması ile Bosna Savaşı sona erdi. XXI.
YÜZYILIN EŞİĞİNDE TÜRKİYE VE DÜNYA 238 Nevruz kutlamaları, TÜRKSOY’un geleneksel etkinliklerinin başında gelir.
Sanatsal buluşmalar kapsamında her yıl Türk dünyasından fotoğrafçılar, ressamlar, opera sanatçıları, şairler, medya mensupları, tiyatro grupları, dans ve müzik toplulukları TÜRKSOY tarafından düzenlenen etkinliklerle bir araya getirilmektedir.
Yunus Emre Enstitüsü Yunus Emre Vakfı, Türkiye’nin diğer ülkeler ile kültürel alışverişini artırıp dostluğunu geliştirmek amacıyla 2007’de kurulmuş bir kamu vakfıdır.
Kurumun görevi aşağıdaki gibidir: 1.
Türkiye’yi, Türk dilini, tarihini, kültürünü ve sanatını dünyaya tanıtmak, 2.
Bununla ilgili bilgi ve belgeleri dünyanın istifadesine sunmak, 3.
Türk dili, kültürü ve sanatı alanlarında eğitim almak isteyenlere yurt dışında hizmet vermek.
2007’de yasa ile kurulan ve 2009’da faaliyetlerine başlayan Yunus Emre Enstitüsünün yurt dışında 40’tan fazla kültür merkezi bulunmaktadır.
Kültür merkezlerinde verilen Türkçe eğitiminin yanı sıra, farklı ülkelerdeki eğitim kurumlarıyla yapılan iş birlikleri ile Türkoloji bölümleri ve Türkçe öğretimi desteklenmektedir.
Kültür merkezleri aracılığıyla Türk kültür ve sanatını tanıtmak amacıyla birçok etkinlik düzenlenmekte, ulusal veya uluslararası etkinliklerde Türkiye temsil edilmektedir.
8.
2.
2.
Avrupa Birliği (AB) ve Türkiye Türkiye Cumhuriyeti, kuruluşundan itibaren çağdaş medeniyetler seviyesine ulaşma yolunda uluslararası gelişmeleri yakından takip etmiştir.
Bu amaçla OECD (Ekonomik Kalkınma ve İşbirliği Örgütü) ve NATO gibi uluslararası teşkilatlara üye olunmuştur.
Yine bu doğrultuda II.
Dünya Savaşı sonrasında Avrupa için bir barış ve iş birliği projesi olarak nitelendirilen Avrupa Ekonomik Topluluğunun (AET) 1957’de kurulmasından kısa bir süre sonra Türkiye, 31 Temmuz 1959’da topluluğa ortaklık başvurusunda bulunmuştur.
Türkiye adına bu başvuruyu, dönemin başbakanı ve aynı zamanda da Demokrat Parti lideri olan Adnan Menderes yapmıştır.
Menderes, bu başvuruyla Türkiye’nin Avrupa’ya ilk adımı attığını ifade etmiştir.
AET Bakanlar Konseyi, Türkiye’nin yapmış olduğu başvuruyu kabul ederek üyelik koşulları gerçekleşinceye kadar geçerli olacak bir ortaklık antlaşması imzalanmasını önermiştir.
Söz konusu antlaşma 12 Eylül 1963’te imzalanmış ve 1 Aralık 1964’te yürürlüğe girmiştir.
Ankara Antlaşması, Türkiye ile Avrupa Birliği ilişkilerinin hukuki temelini oluşturmaktadır.
Türkiye’nin AET’ye uyum süreci, taraflar arasındaki ekonomik farklılıkları azaltmaya yönelik çalışmalar içerdiği için “Hazırlık Dönemi” olarak adlandırılmıştır.
1995 Dolly adı verilen bir koyun, bir erişkin Türkiye ile Yunanistan arasında Kardak krizi çıktı.
hücreden klonlanmış ilk memeli oldu.
29 Aralık 1996 8.
Ünite 239 Türkiye-AET ilişkileri, 1970’li yılların başından 1980’lerin ikinci yarısına kadar Türkiye’de yaşanan siyasi ve ekonomik nedenlerden dolayı istikrarsız bir süreç yaşamıştır.12 Eylül 1980 Askerî Darbesi’nin ardından AET ile ilişkiler resmen askıya alınmıştır.
1983’te Türkiye’de sivil idarenin yeniden kurulmasının ardından Türkiye-AET Ortaklık Konseyi 16 Eylül 1986’da toplanmıştır.
Böylece 12 Eylül 1980 tarihinden itibaren fiilen dondurulmuş durumda bulunan Türkiye-AET ilişkilerinin yeniden canlandırılması süreci başlatılmıştır.
Türkiye, 14 Nisan 1987’de AET’ye tam üyelik başvurusu yapmıştır.
AET, Maastricht (Mastrikt) Antlaşması’nın 1 Kasım 1993’te yürürlüğe girmesinin ardından Avrupa Birliği (AB) adını almıştır.
Yeniden başlayan ilişkiler sonucu 6 Mart 1995’de yapılan Ortaklık Konseyi toplantısında alınan karar uyarınca, Türkiye ile AB arasındaki Gümrük Birliği 1 Ocak 1996’da yürürlüğe girmiştir.
10-11 Aralık 1999’da yapılan Helsinki Zirvesi’nde Türkiye’nin AB’ye adaylığı resmen onaylanmış ve diğer aday ülkelerle eşit konumda olacağı açık ve kesin bir dille ifade edilmiştir.
Türkiye adaylık sürecinde AB ile üyelik müzakerelerinin devam etmesi için ön şart olarak belirlenen siyasi kriterlerin karşılanmasına yönelik uyum yasası paketlerini meclisten geçirmiştir.
Temel hak ve özgürlüklerin kapsamını genişleten demokrasi, hukukun üstünlüğü, düşünce ve ifade özgürlüğü, insan hakları gibi alanlarda mevcut düzenlemeleri güçlendiren ve güvence altına alan reformlar yapılmıştır.
17 Aralık 2004 tarihli Brüksel Zirvesi’nde, AB-Türkiye ilişkilerinde bir dönüm noktası daha yaşanmış ve zirvede Türkiye’nin siyasi kriterleri yeteri ölçüde karşıladığı belirtilerek 3 Ekim 2005’te üyelik müzakerelerine başlanması kararı alınmıştır.
Günümüzde de müzakereler hâlâ devam etmektedir.
Bu amaçla Türkiye Cumhuriyeti siyasi sisteminde T.C. Dışişleri Bakanlığı Avrupa Birliği Başkanlığı kurulmuştur (Görsel 8.15).
Sıra Sizde Doğu Bloku’nun dağılmasının ardından nüfus ve ekonomik kapasite bakımından Türkiye’den geride olan Balkan ülkeleri AB’ye üye olarak kabul edilirken Türkiye neden hâlâ aday ülke aşamasında bekletilmektedir?
Görsel 8.15: T.C. Dışişleri Bakanlığı Avrupa Birliği Başkanlığı 1997 15 tank ve 20 askerî zırhlı personel taşıyıcısı, Sincan’dan geçerek Yenikent’teki tatbikat alanına gitti.
1996 Türkiye ile AB arasındaki Gümrük Birliği yürürlüğe girdi.
XXI.
YÜZYILIN EŞİĞİNDE TÜRKİYE VE DÜNYA 240 2000 Ahmet Necdet Sezer cumhurbaşkanı seçildi.
8.
2.
3.
Bosna Savaşı ve Balkanlardaki Gelişmeler Bosna Savaşı, 6 Nisan 1992’den 14 Aralık 1995’e kadar sürmüş olan bir savaştır.
Bosna Savaşı, 1945’te Balkanlarda kurulan Yugoslavya Cumhuriyeti’nin dağılmasının ardından çıkmıştır.
Yugoslavya Devleti; Sırbistan, Hırvatistan, Bosna-Hersek, Kosova, Slovenya, Makedonya ve Karadağ Cumhuriyetlerinden oluşan federal bir cumhuriyetti (Harita 8.2).
1980’de Devlet Başkanı Mareşal Tito’nun ölümünden sonra Yugoslavya’yı oluşturan federal devletler arasındaki ilişkiler bozulmaya başladı.
Oluşan siyasi gerginlik sonucu 1991’de Yugoslavya’yı oluşturan cumhuriyetlerden birisi olan Slovenya bağımsızlığını ilan etti.
Böylece Yugoslavya parçalanma dönemine girdi.
Slovenya’nın ardından Hırvatistan ve Makedonya’nın da bağımsızlığını ilan etmesi üzerine ağırlıklı olarak Sırplardan oluşan Yugoslavya ordusunun bu devletlere saldırmasıyla Yugoslavya İç Savaşı başladı.
Yaşanan gelişmeler karşısında 1 Mart 1992’de Bosna-Hersek kendi ülkesinin bütünlüğünü korumak için bağımsızlığını ilan etti.
Bosna-Hersek nüfusunun çoğunluğunu oluşturan Boşnaklar ve Hırvatlar bağımsız bir devlet olarak tanınmak isterken Bosna-Hersek’te yaşayan Sırplar, Batı Sırp Cumhuriyeti’ni ilan ettiler ve istedikleri bölgeleri ele geçirmek için Müslüman Boşnaklara karşı saldırılara başladılar.
1992’de Müslüman Boşnaklara karşı etnik temizlik yapmak amacıyla Sırp ağırlıklı federal ordunun, Sırp milislerin ve daha sonra da Hırvat milislerin saldırıları üzerine Bosna-Hersek harabeye döndü.
Mostar şehri, Hırvat güçleri tarafından 9 ay boyunca kuşatma altına alındı ve şehir, yoğun bombardımana tutuldu.
Şehrin sembolü olan Osmanlı mirası Mostar Köprüsü, Hırvat topçuları tarafından imha edildi.
(Görsel 8.16) Bosna Savaşı’nda Hırvat milislerin özellikle tarihi Mostar Köprüsü’ne saldırmasını nasıl değerlendirirsiniz?
Düşün ve Tartış Görsel 8.16: Mimar Sinan’ın öğrencilerinden Mimar Hayreddin’in eseri Mostar Köprüsü 1997 28 Şubat süreci başladı.
Harita 8.2: Yugoslavya’nın parçalanması SLOVENYA İTALYA HIRVATİSTAN BOSNA-HERSEK KARADAĞ ADRİYATİK DENİZİ KOSOVA MAKEDONYA YUNANİSTAN KARADENİZ ARNAVUTLUK TÜRKİYE SIRBİSTAN ROMANYA BULGARİSTAN 0 100 200 300 Yugoslavya’nın dağılmasının ardından ortaya çıkan devletler AKDENİZ K 8.
Ünite 241 Bosna Savaşı’nın başlarında, Sırp kuvvetleri, Sırp köylülerinin de desteği ile Bosna’nın doğusundaki Srebrenitsa çevresindeki Boşnak kasabalarına ve köylerine saldırdı.
Sırplar, Boşnak yerleşim yerlerinde hâkimiyeti ele geçirdikten sonra tüm sivilleri topladılar.
1993’te, BM Güvenlik Konseyi Srebrenitsa’yı güvenli bölge olarak ilan etti ve bölgeye yönelik her türlü silahlı saldırıyı yasakladı.
Ancak, bu karar hiçbir şekilde uygulanamadı ve bölgedeki Müslüman Boşnaklar, 1995 yılına kadar Sırplar tarafından abluka altında tutuldu.
1995’te Radko Miladiç komutasındaki Sırp güçleri, sabaha doğru Srebrenitsa kentini tank ve top ateşiyle bombardımana tutmaya başladılar.
Srebrenitsa, BM komutasındaki 400 Hollandalı asker tarafından korunuyordu.
Ancak bu askerler Sırpların gerçekleştirdikleri katliamı engellemek bir yana, katliama seyirci kaldılar.
BM komutasındaki bazı Hollandalı askerler Sırplar tarafından esir alındılar.
NATO tarafından takviye olarak gönderilen uçaklar da Sırpların katliamlarını durduramadı ve Sırpların tüm Hollandalı askerleri öldürme tehdidi karşısında geri çekilmek zorunda kaldılar.
Şehrin düşmesinden sonra, yaklaşık 25.000 kişi büyük bir korku içinde Srebrenitsa yakınlarında bulunan Potoçari köyündeki BM’e bağlı Hollanda askerî kampına doğru kaçmaya başladılar.
Bunlardan 6.000 kadarı kampa girmeyi başarırken geri kalanlar kampın çevresinde toplandılar veya dağlara kaçtılar.
Sırp tehditleri sonucu kampta bulunan tüm Müslüman Boşnaklar, Hollandalı BM askerleri tarafından silah zoruyla dışarı çıkmaya zorlandılar.
Bu insanlara hiçbir şey yapılmayacağını söyleyen Sırplar, 11 Temmuz 1995 ile 17 Temmuz 1995 tarihleri arasında 8 binden fazla genç ve yetişkin erkeği katlettiler.
Bu hadise Srebrenitsa Soykırımı olarak tarihe geçti.
Sırp milislerin Srebrenitsa ve Markale’de sivillere karşı giriştiği katliamlar uluslararası camiada tepkiyle karşılandı.
1995’te yapılan NATO toplantısında Bosna-Hersek’teki Sırp hareketine müdahale etme kararı çıktı.
Bu doğrultuda NATO hava kuvvetleri, Sırpların ikinci Markale katliamından sonra 30 Ağustos tarihinde Sırp hedeflerine yönelik büyük bir saldırı başlattı ve Sırpların tüm askerî altyapısı imha edildi.
Bosna’daki Sırp askerî birliklerine yönelik düzenlenen NATO bombardımanına gerekçe olarak Markale’deki silahsız Boşnaklara karşı gerçekleştirilen saldırı ve Srebrenitsa katliamı gösterildi.
5 Eylül 1995’te ABD’nin girişimiyle savaşan taraflar Cenevre kentinde barış görüşmelerine başladılar.
Cenevre’de varılan antlaşmadan sonra Bosna-Hersek’teki üç toplumun liderleri olan Aliya İzzetbegoviç (Görsel 8.17), Slobodan Miloseviç ve Franjo Tudjman (Franko Tujman) ABD’nin Dayton (Deytın) kentinde barış masasına oturdular ve 21 Kasım 1995’te Dayton Barış Antlaşması’nı imzaladılar.
Antlaşma özetle şöyleydi: 1.
Bosna-Hersek adı aynı olan ve daha önce tanınan uluslararası sınırlara uygun sınırları olan tek bir devlet olarak kalacaktır.
2.
Devlet iki birimden, Bosna-Hersek Federasyonu ve Bosna Sırp Cumhuriyeti’nden oluşacaktır.
3.
Tüm taraflar La Haye’deki (Lahey) savaş suçları mahkemesine yardımcı olacaktır.
Görsel 8.17: Aliya İzzetbegoviç (1925-2003) Şanghay İşbirliği Örgütü kuruldu.
27 Temmuz 2001 Diyarbakır Emniyet Müdürü Gaffar Okkan suikast sonucu şehit edildi.
24 Ocak 2001 XXI.
YÜZYILIN EŞİĞİNDE TÜRKİYE VE DÜNYA 242 Dayton’da imzalanan ön antlaşma, 14 Aralık 1995’te Paris’te tarafların imzasıyla kesinleşti.
Böylece Bosna Savaşı resmen sona erdi. 1992 baharında başlayan ve 1995 yılının aralık ayında Dayton Barış Antlaşması imzalanıncaya kadar devam eden savaşın sonuçları şöyle oldu: 1.
Tahmini olarak 102.622 kişi hayatını yitirdi.
2.
Ölenlerin %83’i Boşnak, %10’u Sırp, %5’i Hırvat’tı.
3.
Nüfusun yarıdan fazlası yerinden edildi ve evsiz kaldı.
4.
Yaklaşık 1,2 milyon kişi mülteci konumuna düştü.
5.
Mültecilerin yarım milyonu komşu ülkelere, geri kalan 700.000 Bosnalı da Batı Avrupa ülkelerine sığındı.
6.
Çatışmaların yarattığı ortamda demografik yapı bozuldu.
Ülkedeki hiçbir kent ve kasaba savaştan önce sahip olduğu etnik çeşitliliği koruyamadı.
Böylece, NATO Barış Uygulama Gücü’nün denetiminde, Dayton Antlaşması’nın aşama aşama uygulanmasıyla, Bosna-Hersek’te barışın oluşmasında ve bölgede yeni bir düzenin kurulmasında önemli gelişmeler sağlandı.
21. yüzyıla girerken Müslüman Boşnaklara yapılan zulüm de durmuş oldu.
8.
2.
4.
Orta Doğu’da Meydana Gelen Başlıca Gelişmeler Siyonizm Sorunu ve Filistin II.
Dünya Savaşı’nın bitmesinden sonra İngiltere’nin denetiminde olan Filistin topraklarına Avrupa’dan büyük oranda Yahudi göçü gerçekleşti.
1946’ya gelindiğinde Filistin’deki Yahudi nüfusu tahminen 250.000 kişiydi.
1948- 1951 yılları arasında, Avrupa’daki Yahudi mültecilerin üçte ikisinden fazlasını içeren 700 000’e yakın Yahudi, İsrail’e göç etti.
Bu durum Filistin’de Yahudi-Arap gerginliğine yol açtı.
II.
Dünya Savaşı’nın ardından İngiltere, Amerika’nın yardımını sağladıktan sonra, Filistin meselesini Birleşmiş Milletlere götürüp, meselenin çözülmesini istedi.
BM, 1947′de Filistin’in biri Yahudi öteki Arap olmak üzere iki devlet arasında paylaşılmasına karar verdi.
Yahudiler bu kararı kabul ederken Araplar reddetti.
Kudüs şehrine ise, BM denetiminde milletlerarası bir bölge statüsü tanındı.
Araplar bunu kabul etmedi.
Bunun üzerine Yahudi liderler, 14 Mayıs 1948′de İsrail Devleti’nin kuruluşunu ilan ettiler.
Ardından Orta Doğu’nun en büyük sorunu olan ve günümüze kadar etkileri süren Arap-İsrail çatışması ve Filistin Sorunu ortaya çıktı.
Buna bağlı olarak: 1.
1948 Arap-İsrail 2.
1956 Mısır-İsrail 3.
1967 Arap-İsrail 4.
1973 Arap-İsrail savaşları meydana geldi.
Sıra Sizde Mavi Kelebeğin İzinde belgeselini izleyerek sınıfta düşüncelerinizi paylaşınız.
11 Eyül New York’taki Dünya Ticaret Merkezinin İkiz Kuleleri’ne saldırı düzenlendi.
2002 AB’ye uyum çerçevesinde kabul edilen yasayla, savaş ve yakın savaş tehdidi halleri dışında idam cezası kaldırıldı.
2001 Bilgi Notu Siyonizm: XIX.
yüzyıl sonlarında çeşitli ülkelerde Yahudiler tarafından ortaya atılan, Filistin’de bağımsız bir Yahudi devleti kurmayı amaçlayan akımdır.
8.
Ünite 243 1978’de Mısır ve İsrail arasında imzalanan Camp David (Kemp Deyvid) Antlaşması’yla İsrail ve Arap devletleri arasında bir daha sıcak çatışma yaşanmadı.
Ancak Filistinlilerin işgal edilmiş topraklarını koruma mücadelesi sona ermedi.
Filistin’de başlayan ve Filistin halkının başkaldırısı anlamına gelen ‘İntifada’ bu mücadelenin en somut örneğidir.
İsrail işgaline karşı Filistin halkının başkaldırısı olan Birinci İntifada, 1987’de başladı.
İkinci İntifada ise 2000’den 2005 yıllına kadar devam eden Filistin ayaklanmasıdır.
Cezayir’de toplanan Filistin Millî Konseyi, 15 Kasım 1988’de ilan ettiği bildiriyle Bağımsız Filistin Devleti’ni ilan etti.
Filistin Kurtuluş Örgütü (FKÖ) lideri Yaser Arafat devlet başkanı oldu.
Bağımsız Filistin Devleti’ni Türkiye dâhil birçok ülke tanıdı.
Filistin Devleti’nin tanınması için uluslararası sahada yapılan diplomatik girişimler sonuç verdi ve İsrail, Batı Şeria ve Gazze bölgelerinde Filistinlilerin özerk bir yönetim kurması düşüncesine olumlu yaklaştı.
ABD öncülüğünde yapılan görüşmeler sonucunda 1993’te İsrail ve Filistin Kurtuluş Örgütü (FKÖ) liderleri barış antlaşması imzaladı.
Bu antlaşmaya göre İsrail, Batı Şeria ve Gazze bölgelerinde Filistinlilerin özerkliğini resmen kabul etti.
Fakat bu gelişmeler yaşanırken İsrail, Filistinlilere şiddet uygulamaya ve Filistin topraklarında yeni Yahudi yerleşim merkezleri kurmaya devam etti.
Bu durum var olan gerginliği artırdı.
Uluslararası kamuoyunun da desteğiyle Arap ülkeleri ve Türkiye’nin diplomatik yollarla barış sağlama girişimleri pek çok kez İsrail tarafından sabote edildi.
2002’de İsrail, Batı Şeria’da 8 metre yüksekliğinde ve 730 km uzunluğunda ördüğü bir duvarla Batı Şeria’yı tamamen dünyadan soyutlamak istedi.
200 bin Filistinliyi mağdur eden duvar, aynı zamanda Batı Şeria’nın %45’ini daha İsrail kontrolüne soktu.
İsrail, Gazze bölgesinden kendi topraklarına füze atılmasını bahane ederek 2007’de Gazze’ye 2009’a kadar sürecek olan şiddetli bir saldırı başlattı.
Bu saldırı uluslararası camiada büyük tepki gördü.
İsviçre’nin Davos kentinde Davos Dünya Ekonomik Forumu sırasında gerçekleştirilen bir panelde, Türkiye Cumhuriyeti Başbakanı Recep Tayyip Erdoğan, İsrail Cumhurbaşkanı Şimon Peres’e bu konuda sert tepki gösterdi ve paneli terk ederek tüm dünyaya Türkiye’nin Filistinlilerin yanında olduğunu gösterdi (Görsel 8.18).
2010-2011 yıllarında başta Rusya olmak üzere Brezilya, Arjantin ve Şili, 1967 öncesi sınırlarını esas alarak Filistin’i bağımsız bir devlet olarak kabul ettiklerini dünyaya ilan ettiler.
Fakat İsrail, 2011’de uluslararası camiayı dikkate almayarak havadan Gazze’yi yine bombaladı.
Aynı yıl Filistin Devlet Başkanı Mahmud Abbas, bağımsız bir devlet olarak tanınmak için Birleşmiş Milletlere resmen başvurdu.
Yapılan oylamada başta Türkiye olmak üzere 138 ülke evet oyu verdi.
ABD, İsrail, Kanada, Çek Cumhuriyeti, Marshall Adaları, Mikronezya, Nauru, Palau ve Panama hayır oyu kullandı.
41 ülke ise çekimser kaldı.
Böylece Filistin, BM nezdinde bağımsız bir devlet olarak kabul edildi.
Fakat İsrail’in uyguladığı şiddet politikalarından dolayı Filistin’in bağımsızlığının tanınması Filistin halkının sorunlarını çözemedi.
Sıra Sizde İşgalci İsrail güçlerine karşı Filistin halkının taş ve sopalarla direnişte bulunması Filistin bağımsızlık mücadelesine neler katmıştır?
Görsel 8.18: Recep Tayyip Erdoğan Davos toplantısında 48.
Eurovision Şarkı Yarışması’nı Türkiye adına yarışan Sertab Erener kazandı.
2003 2005 Türk Lirası’ndan (TL) 6 sıfır atıldı.
Yeni Türk Lirası (YTL) tedavüle girdi.
XXI.
YÜZYILIN EŞİĞİNDE TÜRKİYE VE DÜNYA 244 Özellikle 2007’den itibaren Gazze bölgesi İsrail ablukasına alındığından; benzin, yiyecek, içecek ve gıda sıkıntısı çekilmektedir.
Filistinliler, İsrail askerlerince öldürülebilmektedir.
Var olan şartlarda İsrailliler genelde 12 birim su kullanırken Filistinliler sadece bir birim su kullanabilmektedir.
İçme suyu sorunu Batı Şeria ve Gazze’de Filistinliler için önemli bir problem olmuştur.
İsrail’in Filistinlilere yönelik uygulamalarından biri de Filistin’in alt yapısını çökertmektir.
Bombalarla, tanklarla ve diğer yollarla alt yapısı çökertilen Gazze ve Batı Şeria abluka nedeniyle gereken inşaat malzemelerinden yoksun olduğundan en doğal insani ihtiyaçlarını gidermekten yoksundur.
Abluka altına alınan Gazze’de kanalizasyonlar caddelere akmakta, sağlık sorunları çözülememekte, hastaneler ilaç bulamamaktadır.
İsrail, bu abluka ile Gazzelileri vatanlarını terk etmeye zorlamaktadır.
1948’den itibaren meydana gelen İsrail işgalleri nedeniyle yaklaşık 6 milyon Filistinli başka ülkelere göç etmiş ve mülteci hâline gelmiştir.
İsrail’in Filistinlilere karşı insan haklarını ihlal eden uygulamaları ve bu konuda başta BM kararları başta olmak üzere kendisine yapılan uluslararası tüm uyarıları dikkate almaması, bölgede barışın önündeki en büyük engel olarak ortaya çıkmaktadır.
Körfez Savaşları I. Körfez Savaşı: 1990’lı yıllarda Orta Doğu’da yaşanan en önemli olaylardan biri de Körfez Krizi ve bu krizden kaynaklanan Körfez Savaşı’ydı.
Körfez Savaşı’nın çıkmasındaki temel neden Irak’ın komşusu Kuveyt’i işgal etmesiydi.
1980-1988 arasında komşusu İran ile savaşan Irak, savaşın bitmesinin ardından silahlanmaya devam etti.
Ayrıca dünyanın en zengin petrol üreticilerinden biri olan Kuveyt üzerinde hak iddia etmeye başladı.
Böylece Irak-Kuveyt ilişkileri gerginleşti.
Uluslararası arabuluculuk girişimleri gerginliği azaltmaya yetmedi.
Irak, 2 Ağustos 1990’da Kuveyt’i işgal etti.
Irak’ın Kuveyt’i işgal etmesiyle Orta Doğu’daki güç dengeleri değişti.
Dünya petrol kaynaklarının yüzde 60’lık dilimine sahip olan Orta Doğu bölgesindeki bu değişim, başta ABD olmak üzere Batılı devletlerin çıkarlarını doğrudan etkiledi.
Böylece Irak’ın Kuveyt’i işgali ile başlayan bölgesel kriz, küresel bir sorun hâline geldi.
Kuveyt işgali üzerine toplanan Birleşmiş Milletler, Irak’ı kınadı ve işgal ettiği topraklardan kayıtsız şartsız çekilmesini istedi.
Yine BM kararı ile Irak’a ekonomik ve askerî ambargo uygulandı.
Irak’a yönelik yaptırımlara ek olarak Kuveyt’i Irak işgalinden kurtarmak amacıyla ABD öncülüğünde uluslararası askerî bir güç oluşturuldu.
Sıra Sizde Filistinli mülteciler çoğunlukla hangi ülkelerde yaşamaktadırlar?
Araştırınız.
Sıra Sizde Körfez Savaşı ile enerji kaynakları arasında nasıl bir bağlantı kurulabilir?
Kyoto Protokolü yürürlüğe girdi.
16 Şubat 2005 2006 Orhan Pamuk, Nobel Edebiyat Ödülü’nü kazanarak Nobel Ödülü kazanan ilk Türk oldu.
8.
Ünite 245 Irak’ın BM kararlarına uymayacağını açıklaması üzerine, 17 Ocak 1991’de Irak’a karşı önce hava harekâtı ardından da kara harekâtı başlatıldı (Görsel 8.19).
Uluslararası güç ile Irak kuvvetleri arasındaki savaş kısa sürdü.
Irak ordusu mağlup oldu ve Kuveyt işgalden kurtarıldı.
Irak, 1991’de BM tarafından önerilen ateşkes anlaşmasını imzaladı.
Böylece savaş resmen sona erdi.
Barışın sürekliliği ve ekonomik ambargonun kaldırılması Kuveyt’in işgalden önceki sınırlarının kabul edilmesi Irak’ın nükleer, biyolojik ve kimyasal silahlardan arındırılması kararına uymasına bağlandı.
Savaşın ardından Irak’ta iç karışıklık baş gösterdi.
Irak’taki Baas rejimine muhalif Kürt gruplar ülkenin kuzeyinde, Şii gruplar ise ülkenin güneyinde ayaklanma başlattılar.
Baas rejiminin şiddet kullanarak bu gruplara saldırması üzerine, Irak birliklerinin 36. paralelin kuzeyi ile 32. paralelin güneyine geçirilmeme şartı kabul edildi.
Ayrıca ateşkesi denetlemek ve gerekirse müdahale etmek için ABD, İngiltere ve Fransa birliklerinden oluşan uluslararası askerî bir kuvvet (Çekiç Güç) oluşturuldu.
Irak hükûmetinin ülkenin kuzeyindeki kontrolü kaybetmesiyle birlikte bu bölgede otorite boşluğu oluştu.
Bölgede güçlenen muhalif Kürt gruplar, Irak’tan kopuş sürecine girdiler.
Ayrıca oluşan otorite boşluğu nedeniyle Türkiye’ye karşı bölücü eylemlerde bulunan PKK terör örgütü, Irak’ın kuzeyine yerleşmeye başladı.
Bu durum Türkiye için bir güvenlik sorunu hâline geldi.
II.
Körfez Savaşı ve ABD’nin Irak’ı İşgali: ABD, 11 Eylül 2001 yılında New York şehrinde bulunan Dünya Ticaret Merkezine yapılan saldırıdan sonra, İngiltere ile birlikte teröre karşı dünya çapında bir mücadele başlattığını ilan etti.
Bu doğrultuda teröre destek verdiği iddiasıyla önce Afganistan’a askerî müdahalede bulunan ABD, ardından Irak’a yöneldi.
ABD, Irak’ı kitle imha silahları edinmek ve dünya barışını tehdit etmekle suçladı.
ABD’nin girişimleriyle Birleşmiş Milletler, Irak’a bu konuda baskı yapılması kararı aldı.
Bu karara karşılık Irak, ülkesindeki askerî tesislerin BM yetkililerince denetlenmesini kabul etti.
Irak’ın BM kararlarını koşulsuz kabul etmesi, Kuveyt işgali nedeniyle komşularından resmen özür dilemesi ve BM yetkililerinin kitle imha silahlarına rastlamadıklarını rapor etmeleri üzerine gerginlik yumuşadı.
Fakat ABD yönetimi bu kez de Irak Devlet Başkanı Saddam Hüseyin ve ailesinin Irak’ı terk etmelerini istedi.
Aksi takdirde Irak’a askerî müdahale yapılacağını açıkladı.
Irak yönetimi ABD’nin bu uyarısını reddetti.
ABD’ye destek olarak İngiltere, İspanya, Çek Cumhuriyeti, Portekiz, Danimarka, İtalya ve Macaristan’dan oluşan bir Avrupa koalisyonu oluşturuldu.
Savaş öncesi ABD yönetimi, Türkiye topraklarından geçerek Irak’a askerî müdahale yapmak istedi.
Fakat 1 Mart 2003’te yapılan oylamada ABD’nin bu isteği TBMM tarafından reddedildi.
ABD öncülüğündeki koalisyon güçleri, 20 Mart 2003’te Irak’a hava saldırısını başlattı.
22 Mart 2003’te ise kara harekâtı başladı.
ABD kuvvetleri, 9 Nisan 2003’te Irak’ın başkenti Bağdat’ı işgal etti (Görsel 8.20).
Görsel 8.19: ABD tarafından bombalanan Bağdat şehri Sıra Sizde Irak’ın BM denetimini ve tüm yaptırımları kabul etmesine rağmen ABD’nin Irak’a saldırması nasıl açıklanabilir?
Görsel 8.20: Bağdat’ın ABD tarafından işgal edilmesiyle ilgili gazete haberi Yunus Emre Enstitüsü kuruldu.
2007 2007 Türk Silahlı Kuvvetleri basın açıklaması yaptı.
(e-muhtıra olarakta bilinir) XXI.
YÜZYILIN EŞİĞİNDE TÜRKİYE VE DÜNYA 246 Irak kuvvetleri ve koalisyon güçleri arasındaki savaş, ABD Başkanı George W. Bush’un (Corç Buş) 15 Nisan 2003 tarihinde kesin zaferin kazanıldığını ilan etmesiyle son buldu.
Savaş sonucunda Irak devlet başkanı Saddam Hüseyin ve Baas rejimi devrildi.
Irak’ı işgal eden ABD, ülkeye geçici valiler atayarak ülkeyi yönetmeye başladı.
13 Temmuz 2003’te ABD nüfuzunda “Geçici Irak Yönetim Konseyi” oluşturuldu ve bu geçici konsey BM nezdinde tanındı.
Böylece dünyanın küresel gücü olan ABD, İngiltere ile birlikte, dünyanın en zengin petrol yataklarına sahip ülkesi olan Irak’ı ele geçirerek Orta Doğu’da önemli bir güç kazandı.
Fakat 2003’ten sonra Irak’ta etkin siyasi gruplar arasında bir antlaşma sağlanamaması ve çöken devlet sisteminin yeniden kurulamaması nedeniyle Irak’ta siyasi istikrarsızlık sona ermedi.
Siyasi istikrarsızlık ve otorite boşluğu, Irak topraklarındaki denetlenemeyen terör gruplarının sayısını ve buna bağlı olarak şiddet olaylarını artırdı.
Irak’ta yaşanan bu istikrarsızlık hem Irak’ın komşularında hem de tüm bölgede güvenlik sorunlarını ortaya çıkardı.
Arap Baharı Arap Baharı, 2010’da Orta Doğu ülkelerindeki demokratik olmayan yönetimlere karşı bu ülkelerin halkları tarafından daha çok demokrasi ve özgürlük talebiyle başlatılan, protesto ve ayaklanmalarla gerçekleşen halk hareketleridir (Görsel 8.21).
Arap Baharı olarak adlandırılan süreç Tunus’ta başladı.
Süreci başlatan olay; iş bulamamaktan ve geçim sıkıntısından dolayı seyyar satıcılık yapan üniversite öğrenimli Tunuslu Muhammed Buazizi adlı gencin bir zabıta görevlisince tokatlanması ve tezgâhı ile mallarına el konulmasıdır.
Bu olayın ardından Tunuslu genç Muhammed Buazizi’nin kendisini yakarak intihar etmesi sonrası başlayan hükûmet karşıtı gösteriler sonucu, Tunus Devlet Başkanı Zeynel Abidin Bin Ali görevinden istifa etti.
Bu sürece Yasemin Devrimi adı verildi.
Yasemin Devrimi’nden sonra Tunus’ta daha demokratik bir yönetim kuruldu ve yeni bir dönem başladı.
Arap ülkelerinde demokratik taleplerin 2010 yılına kadar dile getirilemeyişinin sebepleri neler olabilir?
Düşün ve Tartış Görsel 8.21: Arap Baharı’ndaki gösteriler Nazım Hikmet’i Türk vatandaşlığından çıkaran Bakanlar Kurulu Kararı yürürlükten kaldırıldı.
9 Ocak Abdullah Gül, Cumhurbaşkanı seçildi.
2007 2009 8.
Ünite 247 Tunus’ta başlayan olaylar diğer Arap ülkelerine de yayıldı.
25 Ocak 2011’de Mısır’ın en büyük meydanı olan Tahrir Meydanı’nda, Arap baharının esintileri yayılmaya başladı.
Kısaca “Öfke Günü” olarak da bilinen 25 Ocak gününde, Mısır halkı özgürlük için sloganlar atmaya başladı.
Tunus’ta olduğu gibi Mısır’da da açlık, işsizlik, yolsuzluk, diktatörlük gibi benzer sorunlar sebebiyle halk isyan etmeye başladı.
Ülkede gitgide büyüyen isyan nedeniyle Hüsnü Mübarek’in 1981’de başlayan yönetimi, 11 Şubat 2011’de istifa etmesiyle son buldu.
Mısır’da yapılan demokratik seçimleri Muhammed Mursi kazandı (Görsel 8.22).
Muhammed Mursi, Mısır’da demokratik seçimle başa geçen ilk cumhurbaşkanı oldu.
2010’da Tunus’ta başlayan değişimle Orta Doğu’da daha demokratik bir dönemin başlayacağı düşünüldü.
Fakat beklenen olmadı.
Sürecin bazı ülkelerde iç savaşa dönüşmesi bölgede istikrarsızlığa yol açtı.
Batı ülkelerinin siyasi çıkarları nedeniyle bu çatışmalara müdahale etmesi bölgedeki sorunları daha da derinleştirdi.
Bu istikrarsızlık sonucu ortaya çıkan terör örgütleri, hem çatışmaların yaşandığı ülkeler hem de bölgenin diğer ülkeleri için bir güvenlik sorunu hâline geldi.
Mısır’da ise demokratik yollarla seçilmiş Muhammed Mursi’nin askerî bir darbeyle devrilmesi ülkedeki ve bölgedeki demokrasi beklentilerini sonlandırdı.
Mısır’dan sonra Libya’da da protestolar başladı.
Libya’daki protestolar bir süre sonra demokratik gösterilerden Libya hükûmetine karşı silahlı bir başkaldırıya dönüştü.
Bu durum Libya’yı iç savaşa sürükledi.
Bu çatışmalarda ölenlerin sayısı artmaya başlayınca dünya kamuoyu yaşanan duruma tepki göstermeye başladı.
Fransa, yaşanan olaylara seyirci kalamayacağını söyleyerek NATO ile birlikte olaylara müdahale etti.
NATO güçleri Libya askerî güçlerini havadan vurdu.
Libya yönetiminin zayıflamasıyla muhalif güçler başkent Trablus’u ele geçirdi.
Libya Lideri Muammer Kaddafi, muhalif milisler tarafından linç edilerek öldürüldü.
Arap Baharı’nın etkileri Suriye’de daha sert ortaya çıktı.
Ülkeye egemen Baas Partisi yönetiminin demokratik olmayan ve baskıcı yönetiminden bunalan halk, rejime karşı protestolara başladı.
Devlet Başkanı Beşşar Esed yönetimindeki Baas rejiminin protestolara karşı müdahalesi çok sert oldu.
Bunun üzerine harekete geçen halk ise silahlanmaya başladı.
Suriye’de iç savaş başladı.
Yüzbinlerce insan hayatını kaybetti.
Ülkede yaşamın zorlaşmasıyla beraber birçok Suriyeli kendi ülkesinden kaçarak başka ülkelere sığındı.
4 milyon kadar Suriyeli dünyanın çeşitli yerlerine sığınmacı olarak yerleştirildi.
Bu sığınmacılardan yaklaşık 3 milyonu ise Türkiye’ye geldi.
Körfez ülkelerinden Bahreyn ve Yemen’de de Arap Baharı’nın etkileri görüldü.
Bu iki ülkede protestolar bir süre sonra mezhep çatışmasına dönüştü.
Suudi Arabistan’ın müdahalesiyle Bahreyn’de muhalifler bastırıldı.
Fakat Yemen’de durum Libya ve Suriye’deki gibi bir iç savaşa dönüştü.
Görsel 8.22: Mısır Devlet Başkanı Muhammed Mursi (1951-2019) Muhammed Mursi’nin Mısır’ın tarihi boyunca seçimle işbaşına gelen ilk devlet başkanı olmasını nasıl yorumluyorsunuz?
Düşün ve Tartış Sıra Sizde Tunus’ta başlayan Arap Baharı neden Suriye’de, Libya’da ve Yemen’de yıkıcı bir iç savaşa dönüştü?
2010 2010 Mavi Marmara Katliamı yaşandı.
Anayasada yapılan değişiklikler halk oylamasına (referandum) sunuldu.
12 Eylül XXI.
YÜZYILIN EŞİĞİNDE TÜRKİYE VE DÜNYA 248 8.
2.
5.
11 Eylül Saldırıları ve Küresel Terör ABD, II.
Dünya Savaşı’nın ardından SSCB ile birlikte küresel bir güç hâline gelmişti.
Soğuk Savaş sürecinde ABD, Batı Bloku’nun lideri olmuştu.
1991’de SSCB’nin ve Doğu Bloku’nun dağılmasıyla birlikte ABD, dünyanın en büyük küresel gücü oldu.
ABD, iki kutuplu dünya dengesinin ortadan kalkmasıyla birlikte siyasi gücünü ve sistemini dünyaya benimsetmek amacıyla çeşitli girişimlerde bulundu.
Dağılan SSCB sahasında ve eski Doğu Bloku ülkelerinde siyasi etkisini artırdı.
ABD, siyasi gücünü artırdığı ve tek kutuplu dünyada yön verici bir ülke konumuna geldiği bir dönemde büyük bir terör saldırısı yaşadı.
11 Eylül 2001 tarihinde ABD’nin New York kentinde bulunan Dünya Ticaret Merkezine, Washington’a (Vaşingtın) ve Pentagon’a sivil uçakların kullanıldığı saldırılar düzenlendi (Görsel 8.23).
Bu saldırılarda Dünya Ticaret Merkezinin iki binası da çöktü ve burada çalışan binlerce kişi hayatını kaybetti.
11 Eylül Saldırısı, ABD sınırları içine doğrudan ABD’ye yapılan ilk saldırıydı.
Saldırı İngiltere, Fransa, Almanya, Rusya, Çin ve Türkiye dâhil olmak üzere pek çok devlet tarafından kınandı ve dünya kamuoyunda çeşitli tepkilere yol açtı.
Dönemin ABD Başkanı George W. Bush (Corc W. Buş), saldırıyı ABD’ye yönelik bir savaş ilanı olarak niteledi.
ABD yönetimi ayrıca bu saldırıyı dünyadaki tüm özgür ve demokratik ülkelere yönelik bir savaşa benzetti ve bütün dünyayı seferber edeceğini dile getirdi.
Bu doğrultuda 12 Eylül 2001 günü yapılan NATO toplantısında NATO’nun 5.
Maddesi’nin hayata geçirilmesine karar verildi.
Bu maddeye göre NATO üyelerinden birisi saldırıya uğradığında NATO’nun bunu tüm üyelere yapılmış bir saldırı olarak kabul etmesi öngörülüyordu.
11 Eylül Saldırısı’nı ülkesine bir savaş ilanı olarak kabul eden ABD yönetimi, saldırının arkasında olduğuna inandığı ülkelere karşı savaş başlattı.
İlk olarak saldırıyı üstlenen El-Kaide adlı terör örgütünün konumlandığı Afganistan’a karşı askerî bir operasyon başlatıldı.
7 Ekim 2001’de başlayan bu harekât sonucunda Afganistan’daki Taliban yönetimi devrildi.
ABD, Afganistan’ı işgal etti.
11 Eylül Saldırısı’nı desteklediği ve kitle imha silahları bulundurduğu iddiasıyla ABD, 20 Mart 2003’te Irak’a karşı askerî operasyon başlattı ve Irak’ı yeniden işgal etti.
ABD kendi politikası için tehlikeli gördüğü İran ve Kuzey Kore’ye karşı Çek Cumhuriyeti ve Polonya’ya ‘Küresel Füze Kalkanı’ adı altında füze sistemleri yerleştirdi.
Fakat bunu kendisine karşı bir hareket olarak gören Rusya, ABD’ye sert tepki gösterdi.
11 Eylül Saldırısı’ndan sonra dünya siyaseti, Soğuk Savaş Dönemi’ndeki Doğu-Batı Bloku çatışmasından küresel teröre karşı mücadele anlayışını benimsedi.
Avrupa Birliği ülkeleri, 11 Eylül Saldırılarından sonra Avrupa Konseyinin kurduğu Terörizm Uzmanları Komitesi (CODEXTER), Para Aklamaya Karşı Mücadelede Tedbirlerin Değerlendirilmesi Uzmanlar Komitesi (MONEYVAL), Terörizmin Önlenmesi Avrupa Sözleşmesi Taraf Devletler Grubu, Avrupa Suç Sorunları Komitesi (CDPC), Avrupa Adli İş Birliğini Geliştirme Ajansı (EUROJUST), Uluslararası Kriminal Polis Teşkilatı (INTERPOL ve ICPO-INTERPOL) gibi kuruluşların yardımıyla küresel teröre karşı mücadele başlattı.
Avrupa Birliği’nin öncü devletlerinden olan Fransa, Akdeniz havzasında ve Afrika’daki eski sömürgelerinde ne AB kararlarını ne de BM kararlarını bekGörsel 8.23: Saldırıya uğrayan İkiz Kuleler Libya’daki Kaddafi rejimi sona erdi. 2011 2012 Türkiye’de ilk yüz nakli gerçekleştirildi.
8.
Ünite 249 lemeden askerî operasyonlar düzenlemeye başladı.
2003 tarihinde AB Konseyi, “Daha iyi bir dünyada daha güvenli bir Avrupa” başlıklı ilk AB güvenlik stratejisini kabul etti.
Bunun en somut adımı; Almanya’nın öncülüğündeki AB Acil Müdahale Gücü’nün ilk olarak Makedonya’da tek başına sorumluluk üstlenmesiydi.
8.
2.
6.
Irak ve Suriye’de Yaşananlar Irak’taki Gelişmeler Irak’ın 2003’te ABD tarafından işgalinden sonra Irak’ın yeniden yapılandırılması süreci başladı.
ABD tarafından Irak’ın başına getirilen sivil yöneticiyle yönetimi paylaşacak olan Geçici Hükûmet Konseyi tarafından 13’ü Şii, 5’i Sünni, 5’i Kürt, 1’i Türkmen ve 1’i Asuri olan 25 bakandan oluşan Irak Hükûmeti kuruldu.
Bu süreçte Türkiye’nin girişimiyle 2003’te Şam’da toplanan Irak’a Komşu Ülkeler Zirvesi’nde Irak sorununun barışçı yollardan çözümü ve Irak’ın yeniden yapılandırılması görüşüldü.
İşgalci ABD güçleri, yeni Irak hükûmeti ile imzaladığı güvenlik antlaşmasıyla belli şartlarda Irak’taki etki ve varlığını korumayı garanti altına alarak 2009’dan itibaren askerlerini Irak’tan çekmeye başladı.
Çekilen ABD kuvvetleri, görevlerini Iraklı askerlere ve polislere devrettiler.
Savaş sonrası Irak’ta sivil bir yönetim kurulmasına karşın var olan şiddet azalmadı.
İşgalden sonra kaç Iraklı sivilin öldüğü tam olarak tespit edilemedi.
Resmî olmayan rakamlara göre bu sayı bir milyona ulaştı.
Yeni Irak hükûmeti ülkede otoriteyi kuramadığından, ülkede farklı hedefleri olan, zaman zaman gevşek bir işbirliği çerçevesinde hareket eden onlarca silahlı grubun faaliyetleri devam etti.
Irak, dünyanın en büyük ham petrol rezervine sahip ülkelerinden biridir.
Petrol, Irak’ın gayrısafi yurtiçi hasılasının yüzde 60’ına karşılık gelmektedir.
Bu petrol zenginliğine rağmen, denetimsiz silahlı grupların boru hatlarına ve pompa merkezlerine sürekli saldırıları nedeniyle, petrol üretimi işgal öncesindeki 2,5 milyon varil düzeyine çıkamamıştır.
Bu da Irak halkının yaşam standardını düşürmektedir.
Irak’ın kuzeyinde kurulan özerk yönetim ve merkezî Irak hükûmeti arasında başta petrol olmak üzere pek çok konuda anlaşmazlık olması, ülke siyasetinin mezhep ve aşiret esası üzerinden belirlenmesi ülkede istikrarsızlığı artırmıştır.
Bu istikrarsızlıktan yararlanan PKK terör örgütü, Irak’ın kuzeyinde üslenmiş ve Türkiye’ye karşı terör saldırıları gerçekleştirmiştir.
Bunun yanında 2014’te Irak’ın en büyük kentlerinden Musul ve Tikrit’in yanı sıra bölgedeki bazı kentlerde kontrolü ele geçiren DAEŞ terör örgütü, hem bölge hem de Türkiye için büyük bir tehdit hâline gelmiştir.
Irak’ın bu durumu Türkiye için ciddi bir güvenlik sorunu hâline gelmiştir.
Suriye’deki Gelişmeler 2010’da Orta Doğu ülkelerindeki demokratik olmayan yönetimlere karşı başlayan ve Arap Baharı olarak adlandırılan süreç, her ülkede farklı etkilere yol açtı.
Arap Baharı’nın etkisiyle Suriye’deki tek partili Baas rejimine karşı başlayan protestolar, rejimin sert tutumu sonucu bir iç savaşa dönüştü.
Görsel 8.24: Fırat Kalkanı Operasyonu 2014 Nuri Bilge Ceylan’ın yönettiği Kış Uykusu filmi Cannes Film Festivali’nde Altın Palmiye Ödülü’ne layık görüldü.
2013 Taksim Gezi Parkı olayları başladı.
28 Mayıs 250 Sıra Sizde Fırat Kalkanı Operasyonu yapılmasaydı Türkiye hangi olumsuz sonuçlarla karşılaşabilirdi?
Suriyeli Mülteciler 2011’de başlayan Suriye olaylarının en büyük etkisi Suriye ile en uzun kara sınırına sahip ülke olan Türkiye’de hissedildi.
Suriye’de yaşanan insani bunalımın büyümesi sonucunda 2011’de 300-400 kadar Suriye yurttaşının Hatay ili Yayladağı ilçesindeki Cilvegözü Sınır Kapısı’na doğru hareketlenmesi, Suriye’den Türkiye’ye yönelik ilk toplu göç hareketini oluşturdu.
Suriyeli mülteciler sınırdan içeri alınarak Hatay’daki bir spor salonuna yerleştirildi.
Mültecilerin geçici konaklama ve gıda gereksinimleri sağlandı.
2015 yılı itibariyle; 10 ilde 47.488 çadır ve bölme, 11.857 konteyner olmak üzere toplam 59.295 yerleşkede Suriyeli mülteciler barındırıldı.
Böylece konaklama merkezlerinde barınan Suriyelilerin sayısı 259.151 kişi oldu.
Suriye’de iç savaşın şiddetinin artması üzerine Türkiye’ye yapılan göçler artarak devam etti.
Türkiye, savaştan kaçan Suriye halkını etnik köken ve inanç gözetmeden “açık kapı” ilkesi ve “geçici koruma” politikası çerçevesinde kabul edeceğini duyurdu ve bu politikasına sadık kaldı.
Nisan 2011 ile Aralık 2014 arasında geçen 3,5 yılı aşan sürede, 4,5-5 milyar doların üzerinde bir harcama yapan Türkiye’ye, uluslararası kuruluşlar ve diğer ülkelerden gelen mali destek sadece %3 dolayında kaldı.
2016 yılı verilerine göre Türkiye 3 milyon Suriyeli mülteciye ev sahipliği yapmıştır.
Türkiye kişi başına düşen millî gelire oranla dünyanın en çok yardım yapan ülkesidir.
Suriye’deki iç savaştan kaçan mülteciler için Türkiye 35 milyar doların üzerinde harcama yapmıştır.
Uluslararası camiadan verilen yardım sözlerine rağmen vaat edilen yardımların ancak çok küçük bir miktarı Suriyeli mültecilere verilmiştir.
Bu konuda yalnız kalmasına rağmen Türkiye, Suriyeli mülteci hareketini acil müdahale edilmesi gereken bir durum olarak görmüş ve bu kapsamda AFAD’ı (Afet ve Acil Durum Yönetimi Başkanlığı) görevlendirmiştir.
Türkiye, Suriyeli mültecileri yalnızca mülteci kamplarında barındırmamıştır (Görsel 8.25).
2016’dan itibaren Suriyeli mültecileri Türkiye toplumuna kaynaştırma projelerinin önü açılmıştır.
Mülteciler, bütün bakanlık ve kurumların stratejik planlarına dâhil edilmiştir.
Görsel 8.25: Türkiye’deki Suriyeli mültecilere ait bir kamp Recep Tayyip Erdoğan cumhurbaşkanı seçildi.
Askerî Darbe teşebbüsünde bulunuldu.
2016 15 Temmuz 2014 XXI.
YÜZYILIN EŞİĞİNDE TÜRKİYE VE DÜNYA Daha fazla demokrasi talebiyle başlayıp bir iç savaşa dönüşen Suriye olayları, Baas rejiminin sert müdahaleleri, radikal unsurların çatışmalara dâhil olmasıyla büyüdü.
ABD, İran ve Rusya’nın doğrudan ya da dolaylı yollardan destekledikleri gruplar aracılığı ile Suriye’ye müdahale etmesi ülkeyi büyük bir yıkıma sürükledi.
Suriye’de devlet otoritesinin ortadan kalkmasıyla birlikte DAEŞ terör örgütü güçlendi ve Türkiye için bir tehdit hâline geldi.
DAEŞ, Türkiye’nin sınır yerleşimlerine zaman zaman terör saldırıları gerçekleştirdi.