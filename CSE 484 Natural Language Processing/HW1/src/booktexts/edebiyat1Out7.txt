Dörde ayrılır: a.
Asıl Sayı Sıfatları  İsimlerin sayısını belirtir ve isimlere sorulan “Kaç?” sorusunun yanıtıdır: – Kaç kilo elma istersiniz?
– On kilo elma istiyorum.
b.
Sıra Sayı Sıfatları İsimlerin sıralarını, derecelerini belirten sıfatlardır.
“–nci” ekiyle yapılır: Birinci katta oturuyordu.
c. Üleştirme Sayı Sıfatları Varlıkların ayrıldığı eşit bölümleri anlatır.
Sayılara getirilen “-ar , -er” ekiyle yapılır: İkişer gömlek dağıttık.
ç. Kesir Sayı Sıfatları Eşit parçalara ayrılan bir bütünün belli bölümlerini gösteren sıfatlardır.
İki sayıyla kurulur ve birincisi de eki alır: Şirkette yüzde elli hissesi var.
113 3.
ÜNİTE ŞİİR Çözümlü Örnek Soru (I) Yazar, yirmi beş yıllık meslek yaşamında edindiği izlenimleri okurlara duyurmak istemiş.
(II) Mesleğinin sorunlarını, iyi ve kötü yanlarını dile getirmeye çalışmış.
(III) Çok akıcı bir dili var.
(IV) Kişilerin belirleyici özelliklerini en ince ayrıntılarına değin, somut bir biçimde yansıtmış.” Bu parçadaki numaralanmış cümlelerin hangisinde, sayı sıfatı kullanılmıştır?
A) I B) II C) III D) IV Çözüm: Birinci cümlede “yirmi beş yıllık meslek yaşamı” tamlamasında “yirmi beş yıllık” sayı sıfatıdır.
Cevap: A 4.
Soru Sıfatları İsimleri soru yoluyla belirten sıfatlardır.
Kaçıncı sayfayı anlamadınız?
Soru Kelimesi + İsim = Soru Sıfatı Kaçıncı + Sayfa = Kaçıncı Soru Sıfatlarının Özellikleri a.
Soru sıfatları cümleyi genellikle soru cümlesi yapar: Hangi türlerde yazmaktan hoşlanırsınız?
(Soru cümlesi) Dinletiye kaç kişinin geleceği bilmiyorum.
(Soru cümlesi değil) b.
Bir cümlede soru sıfatı olduğu halde soru anlamı soru sıfatıyla değil de mi soru edatıyla sağlanabilir.
“Hangi gün gelemediğini mi sordu?” cümlesinde soru anlamı “mi” soru edatıyla sağlanmıştır.
c.
Ne kadar kelimesi isme yönelikse soru sıfatı eyleme ya da eylemsiye yönelikse soru zarfı çekim eki alırsa soru zamiri olur.
Günlük ne kadar su içersiniz?
sıfat Yolculuk için ne kadar harcadınız?
zamir 114 3.
ÜNİTE ŞİİR Bu meyvelerin ne kadarını alacaksınız?
zamir Çözümlü Örnek Soru Aşağıdakilerin hangisinde soru anlamı sıfatla sağlanmıştır?
A) Kaçımız yarın konuşacağız?
B) Kaçar kaçar yürüyelim?
C) Neredeki satılıkmış?
D) Hangi yol daha kısa?
Çözüm: Verilen cümlelerde soru anlamı, A ve C seçeneklerinde soru zamiriyle, B seçeneğinde soru zarfıyla, D seçeneğinde ise soru sıfatı ile sağlanmıştır.
CEVAP: D 4.
Uygulama Aşağıdaki cümlelerde altı çizili sıfatların türlerini karşılarına yazınız.
Ahmet Hâşim Türk şiirine birçok yenilik getirmiştir.
( ______________ ) Şiirlerinde kendine has bir estetik anlayışı vardı.
( ______________ ) Hâşim’in güzel şiirleri en azından on beş yıllık bir çalışmanın mahsulüdür.
( ___________) Şiiri, ince bir dil yapısı olarak kabul ederdi.
( ______________ ) Böyle zengin şiir dünyasına az rastlanır.
( ______________ ) Deneme alanındaki bu yazıları estetik bakımdan şiirleri kadar değerlidir.
(_____________) Basmakalıp fikirler insan düşüncesini uyuşturur.
( ______________ ) O günün benim için en büyük nimeti, onu yakından görmem olmuştur.
( _____________) Mart güneşi, uzviyette yatan bütün yılanları uyandırıyor.
( ______________ ) Ünlü şair hangi yıl vefat etmiştir?
( ______________ ) Şairi ölümünün seksen dördüncü yılında anacağız.
( ______________ ) B. YAPILARINA GÖRE SIFATLAR Sıfatlar da isimler gibi yapı bakımından basit, türemiş ve birleşik olmak üzere üçe ayrılır: 1.
Basit sıfat: Herhangi bir yapım eki almamış ve başka bir kelimeyle birleşmemiş sıfatlardır: kolay soru, temiz gömlek, eski mahalle… 115 3.
ÜNİTE ŞİİR 2.
Türemiş sıfat: İsim ya da fiil köklerine ve gövdelerine getirilen isim yapım ekleriyle oluşturulmuş sıfatlardır: aydınlık günler, tuzlu yemekler, düşünceli insanlar… 3.
Birleşik sıfat: Yapısında birden fazla kelime barındıran sıfatlardır: birkaç sandalye, güler yüzlü adam, çantası mavi kadın… Uyarı: Birleşik sıfatlar anlamca kaynaşmış birleşik sıfatlar ve kurallı birleşik sıfatlar olarak ikiye ayrılır: Çözümlü Örnek Soru Nedir beyaz rengin tüm renklere üstünlüğü?
“Bütün renkler aynı hızla kirleniyordu.
Birinciliği beyaza verdiler” der Özdemir Asaf... Bir kez giyilir o beyaz giysiler, akşama kalmaz toza, toprağa, çamura bulanır.
Bu yüzden az giyilir, bu azlıktan ötürü anılarda büyüktür yeri, derindir, anlamlıdır.
Tüm çocukluk yaşar bir beyaz pantolonda, bir beyaz cekette...
Hele yakaları mavi çizgili gömlek ise paçalar da bolsa, başta da denizci kepi varsa… Bu parçada altı çizili kelimelerden hangisi yapıca birleşik sıfattır?
A) Tüm B) Bütün C) Beyaz D) Mavi çizgili Çözüm: Soruda yapıca birleşik sıfatın olduğu seçenek soruluyor.
A,B ve C seçeneklerindeki sıfatlar yapıca basittir.
D seçeneğinde ise “mavi çizgili” sıfatı, “mavi çizgi” sıfat tamlamasına –li eki getirilerek birleşik sıfat yapılmıştır.
Bu yüzden “ mavi çizgili “ sıfatı soruda istenilen yapıya uygun bir sıfattır.
Cevap: D Anlamca kaynaşmış birleşik sıfatlar: İki kelimenin kalıplaşarak birleşmesinden oluşan sıfatlardır: biraz sabır, birtakım elbise, boşboğaz çocuk, Kurallı birleşik sıfatlar: Bu tür bileşik sıfatlar farklı yollarla yapılabilir: a.
Sıfat tamlamalarına –li eki getirilerek: Sarı saçlı çocuk b.
Sıfat tamlamalarında isimle sıfatın yerleri değiştirildikten sonra isme –i , -si iyelik eklerinden biri getirilerek: Kırmızı elbise > elbisesi kırmızı kız c.
Asıl sayılarla kurulmuş sıfat tamlamalarına –lik eki getirilerek: iki günlük iş ç. Sıfat-fiillerden önce iyelik eki almış bir isim kullanılarak: hayallerini gerçekleştirmiş öğrenciler d.
Bir sıfatı durum eki almış bir isimle tamlayarak: evine bağlı adam 116 3.
ÜNİTE ŞİİR C. SIFATLARDA PEKİŞTİRME Anlatımı çekici hâle getirmek, sıfatların anlamlarını güçlendirmek, kuvvetlendirmek amacıyla sıfatlarda pekiştirme yapılır.
Bu tür sıfatlara pekiştirilmiş sıfat denir.
Sıfatlarda pekiştirme çeşitli yollarla yapılır.
1.
Bir sıfatın ilk iki sesine “m, p, r, s” ünsüzlerinden biri eklenip, oluşan hecenin o sıfatın başına getirilmesiyle oluşur.
Ünlüyle başlayan sıfatlarda ilk ünlüye “m, p, r, s” ünsüzlerinden biri eklenir: beyaz>bembeyaz, temiz>tertemiz… Uyarı: Bazı pekiştirme sıfatları bu kurala uymaz: sapasağlam, yapayalnız, çırılçıplak, çepeçevre… 2.
Tekrar yoluyla da anlam kuvvetlendirilebilir.
Tekrar edilen kelimeler arasına “mi” soru eki de konabilir: yüce yüce dağlar, büyük büyük evler, yalan yanlış haberler, güzel mi güzel manzara… Çözümlü Örnek Soru Aşağıdakilerin hangisinde pekiştirilmiş sıfat yanlış yapılandırılmıştır?
A) Tatlı mı tatlı bir gülüşü vardı.
B) Bu aralar yapyalnız bir adam oldu.
C) Saatler sonra eğri büğrü bir yola çıktık.
D) Koca koca adamlar pamuk şekeri yiyordu.
Çözüm: B seçeneğinde kullanılan “yapyalnız” pekiştirilmiş sıfatı “yapayalnız” şeklinde yapılandırılmalıydı.
Cevap: B Ç. SIFATLARDA KÜÇÜLTME Sıfatlara “-cik, -çe, -(i)msi, -(i)mtırak” ekleri getirilerek küçültme yapılabilir: genişçe bir oda, ekşimsi elma, daracık oda, mavimtırak çanta… Sıfatlarla İlgili Aşağıdaki Çoktan Seçmeli Soruları Cevaplayınız 1.
Aşağıdakilerin hangisinde, bir ismi belirten veya niteleyen bir kelime kullanılmamıştır?
A) Çağımızda gelişmiş ülkeler, sanata verdikleri önemle büyük kazançlar elde etmişlerdir.
B) En eski çağlardan bu yana topraklarımız sanat eserleriyle donanmıştır.
C) Atatürk, cumhuriyetin kuruluşundan beri sanata ve sanatçıya hep önem vermiştir.
117 3.
ÜNİTE ŞİİR D) Bugün birçok sanatçımız özgün yapıtlarıyla dış ülkelerde tanınmaktadır.
2.
“Bu” kelimesi aşağıdakilerden hangisinde sıfat olarak kullanılmıştır?
A) Ben de öyle bir resim çektirmiştim bu yazlıkta.
B) Öz yaşamından alınmış bu öyküleri herkes benimseyerek okur, sever, anlar... C) Yazarın kavgalarını, umutlarını, umutsuzluklarını tanıyoruz bu mülakatında.
D) “Yok, bu olmaz, bunu yapmaz, yapamaz!” diyor.
3.
(I) İlk öykülerini dergilerde yayımlamaya başladığı zaman yirmi yaşındaydı.
(II) Bu öykülerinde sıfatlardan, söz sanatlarından kaçınan yalın dili ve ayrıntıları gözlemlemedeki ustalığı ile dikkati çekti.
(III) Yazın yaşamı boyunca ülkesinin insanlarından söz etti.
(IV) Çağ dışı olaylara karşı savaşmaktan bir an geri durmadı, bu savaşını öykü türünün sınırları içinde kalarak gerçekleştirdi.
Bu parçada numaralandırılmış cümlelerin hangisinde, yapıca birleşik bir sıfat kullanılmıştır?
A) I B) II C) III D)IV 4.
Aşağıdaki cümlelerin hangisindeki sıfat türeten “-ki” eki kullanılmamıştır?
A) İlkokul çağındaki çocuklar için hikâye kitabı çıkardı.
B) Kocaman adamsın sen, çocuk değilsin ki!
C) Bütün gece kitaptaki soruları çözdü.
D) Millî takım yarınki maça iyi hazırlandı.
5.
Aşağıdakilerin hangisinde altı çizili sıfat “yapıca” diğerlerinden farklıdır?
A) Hepimiz için heyecanlı bekleyiş başlamıştı.
B) Ünlü yazarı beklerken her kafadan bir ses çıkıyordu.
C) Akşama doğru büyük salon yavaş yavaş doldu.
D) Dilâver Bey altıya doğru sırtında rengi atmış lacivert elbisesi çıkageldi.
6.
Pekiştirme sıfatları, bir sıfatın birinci ünlüsünden sonra m, p, r, s seslerinden uygun olanının getirilmesiyle oluşur.
Aşağıdakilerin hangisinde pekiştirme sıfatı bu kurala aykırı oluşmuştur?
A) Tezgâhtaki capcanlı balıkları görünce alası geldi.
B) Bu tertemiz havada yürüyüş yapmak iyi geldi.
118 3.
ÜNİTE ŞİİR C) Yapayalnız yıllardan sonra ailesine kavuşmuştu.
D) Üniversiteye yazıldı yazılalı büsbütün değişti.
7.
Hüseyin Rahmi’nin etkisi, başarısı; öyküde değil, romandadır.
Bu yüzden en tanınmış romanlarının giriş bölümlerinde canlandırdığı konuşmalı bölümler gibi hatırlanması her zaman olanak içinde bulunan ancak birkaç öykü örneği vardır derlemelerinde: “Ecir ve Sabır”, “Tosun”, “Misafir”, “Tövbeler Tövbesi”, “Kedi Yüzünden”.
Bu parçada aşağıdaki sıfat türlerinden hangisine örnek yoktur?
A) İşaret sıfatı B) Niteleme sıfatı C) Sayı sıfatı D) Belgisiz sıfat YAZMA a.
Yazma Tür ve Tekniklerini Tanıma Şiir, duygu ve düşüncelerin kelimelerle kısa ve yoğun bir şekilde ifade edilmesidir.
Bir başka ifadeyle şiir, şairin sesidir.
İyi şiir yazmanın ve iyi şair olmanın yolunun dilin inceliklerini bilmek ve dili iyi kullanmak olduğunu ve şiirde kullanılan her kelimenin yerli yerinde kullanılması gerektiğini unutmayınız.
Şairin insana özgü bir gerçekliği muhatabında güzellik duygusu uyandıracak şekilde anlattığını, üzerinde yaşadığı dünyada yaşanan ve hayal edilen gerçekliği yorumlayarak değiştirdiğini, dil ile yeniden anlamlandırdığını göz önünde bulundurarak; siz de aşağıda yazma sürecinin uygulama bölümünde verilen “Çoban Çeşmesi” şiirinden esinlenip bir dörtlük yazmaya çalışınız.
b.
Yazma Sürecini Uygulama Çoban Çeşmesi şiirini daha önceki bölümlerde öğrendi ğiniz hususlara dikkat ederek ta- 119 3.
ÜNİTE ŞİİR mamlayınız.
Yazma çalışmalarınızda şiir türüyle ilgili bilgilerinizi hatırlayınız ve bunları kullanınız.
Taslak şiirinizi oluşturduktan sonra gözden geçiriniz.
Yazdığınız şiiri arkadaşlarınıza okuyunuz.
Çoban Çeşmesi Derinden derine ırmaklar ağlar, Uzaktan uzağa çoban çeşmesi, Ey suyun sesinden anlıyan bağlar, Ne söyler şu dağa çoban çeşmesi.
Faruk Nafiz ÇAMLIBEL …………………………………………………………… …………………………………………………………… …………………………………………………………… …………………………………………………………… SÖZLÜ İLETİŞİM a.
Sözlü İletişim Tür ve Tekniklerini Tanıma Yüzyıllardan beri insanlar duygularını şiir yoluyla dile getirmişlerdir.
Cahit Sıtkı Tarancı “Şiir, sözcüklerle güzel biçimler kurmak sanatıdır.
Ama sözcük nedir?
Bir anlam, bir çağrışımı, bir gölgesi, hatta bir rengi ve tadı olan nesnedir.
Sözcük insanoğlundan haber verir.
Sözcük boş bir kalıp değildir.
Ozanın duyguları, düşünceleri hayalleri, dünya görüşü, felsefesi, kişiliği, her şeyi şiirde belli olur.
Sözcükleri tanımak, sevmek, okşamasını bilmek gerek.
Hangi sözcük hangi sözcükle yan yana geldiğinde nasıl bir ışık ortaya çıkar?
Bunu bilmek gerek.” der.
Ahmet Haşim’e göre de şair ne bir gerçek habercisi, ne bir güzel ve etkileyici konuşan insan, ne de yasa koyucudur.
Şairin dili, “düzyazı” (nesir) gibi anlaşılmak için değil, fakat duyulmak üzere var olmuş, müzik ile söz arasında, sözden çok müziğe yakın ortalama bir dildir.
“Düzyazı”da biçemin (üslup) oluşması için zorunlu olan ögelerden hiçbiri şiir için söz konusu olamaz.
Şiir ile düzyazı, bu bakımdan birbiriyle yakınlığı ve ilgisi olmayan, ayrı düzenlere bağlı, ayrı alanlarda, ayrı boyutlar ve biçimler üzerinde yükselen, ayrı iki yapıdır.
Düzyazının doğurucusu akıl ve mantık; şiirin ise algılama alanları dışında gizlerin ve bilinmezlerin geceleri içine gömülmüş, yalnız aydınlık sularının ışıkları, zaman zaman duyuşlarımızın ufuklarına yansıyan kutsal ve adsız kaynaktır.
120 3.
ÜNİTE ŞİİR Şiir okumak okura ne kazandırır?
Şiir okumak, ezberlemek, özellikle yaşa ve ilgiye uygun şiirler ezberlemek, insana ruhen ve bedenen çok faydalıdır.
Şiir insanın duygularını ortaya çıkarır.
Kimi zaman insanın yüzü kızarır kimi zaman da size tebessüm ettirir, içini ısıtır.
Ayrıca kişinin edebî zevkini, hayal gücünü, zihnini de geliştirir.
b.
Sözlü İletişim Sürecini Uygulama Beğendiğiniz şiirlerden oluşan bir şiir defteri hazırlayınız ve bu şiirleri çevrenizdeki kişilere okuyunuz.
ÖZET Şiir; muhatabında yoğun duygu ve heyecan uyandıran, ahenkli bir söyleyişe sahip, yan anlam bakımından zengin edebî metinlere denir.
Bunlar, sanat değeri taşıyan manzumelerdir.
Ölçülü ve uyaklı söz dizisine nazım denir.
Nazım biçiminde yazılmış eserlere “manzum eser”; kısa nazım parçalarına da “manzume” denir.
Şiirler ile şairleri arasında kuvvetli bir bağ bulunduğundan şairlerin hayatları, duygularından ayırmak neredeyse imkânsızdır.
Şairlerin şiirlerinde kullandıkları takma adlara mahlas denir.
Şiirde şair tarafından kurgulanmış; konuşan, şairin sesini ve söyleyişini emanet ettiği “kişi/varlığa söyleyici denir.
Şiiri oluşturan her birim temayı destekleyen bir düşünceyi, duyguyu, hayali; olayı, durumu dile getirir.
Tema; şiirdeki ana duygudur.
Konu ise temanın kişi, yer ve zaman bakımından sınırlandırılmış, somutlaştırılmış hâlidir.
Şairler, üzerinde yaşadığı dünyada yaşanan ve hayal edilen bir gerçekliği yorumlayarak değiştirir, dil ile yeniden anlamlandırır ve şiirdeki edebî gerçekliği yaratır.
Birimlerin bir tema etrafında belli bir düzene göre bir araya gelmesiyle oluşan bütünlüğe şiirin yapısı denir.
Şiirin yapısı nazım birimi( dize, beyit, bent, dörtlük) ve nazım biçimidir.
Nazım biçiminin konusuna göre çeşidine de nazım türü denir.
Şiirlerin yapısı yazıldığı dönemin sanat zevkine ve anlayışına göre değişir.
Şiiri diğer edebî türlerden ayıran en önemli özelliklerden biri de ahenktir.
Çünkü kelime ve kelime grupları dil bilgisi kurallarından çok şiire özgü söyleyişle ahenk etrafında bir araya gelir.
Ahenk; dizelerdeki kelimelerin birbiriyle olan uyumudur.
Şiirde ahenk; ritim, ses akışı, söyleyiş, ses ve kelime tekrarları ile sağlanır.
Ahenksiz şiir olmadığı ve her şiirin kendine özgü bir ahengi olduğu söylenebilir.
Ritim, şiirde belirli aralıklarla ortaya çıkan etki, tesir, uyarıcı, vurgu demektir.
Şiirde ritmi ölçü, uyak ve redif sağlar.
Dize sonlarındaki yazılışları ve okunuşları aynı, anlamları ve görevleri farklı kelimeler ve eklerdeki ses, hece benzeşmesine uyak (kafiye) denir.
Redif ise dize sonlarında görevleri aynı olan eklerin ya da anlamları aynı olan kelimelerin tekrarlanmasıdır.
Günümüz şiirinde halk ve divan şiiri örneklerinde olduğu gibi sistemli bir uyak kullanılmasa da şiire serpiştirilen ve düzenli olmayan ses benzeşmeleri şiirde ahenk oluşturmak için önemlidir.
121 3.
ÜNİTE ŞİİR Uyak çeşitleri şunlardır: Yarım uyak: Dize sonlarındaki tek ses benzerliğine denir.
Tam uyak: Dize sonlarındaki iki ses benzerliğine denir.
Zengin uyak: Dize sonlarındaki ikiden çok ses benzerliğine denir.
Cinaslı uyak: Dize sonlarında sesleri aynı, anlamları farklı kelimelerle oluşturulur.
Tunç uyak: Uyaklı kelimelerden biri diğerinin içinde aynen yer alırsa buna tunç uyak denir.
Uyaklı dizelerin sıralanışa göre oluşan biçime uyak örgüsü denir.
Dizelerin dizilişlerine göre uyaklar; düz uyak örgüsü, çapraz uyak örgüsü, sarmal uyak örgüsü, mani tipi uyak örgüsü, mesnevi tarzı uyak örgüsü adını alır.
Şiir türündeki metinler, lirik (coşku ve heyecana bağlı) anlatımla oluşturulur.
Bu anlatım biçimine bağlı olarak şiirin kendine özgü yapısı, dili, anlatımı ve anlamı ortaya çıkar.
Şiir dili, konuşma dilinden hareketle oluşturulan ondan farklı özel bir dildir.
Şiir dilinde, günlük dilden farklı olarak sanatsal işlevle birlikte edebî sanat, mazmun ve imge kullanılır.
Edebî sanat, anlatımı zenginleştirmek, renklendirmek ve güçlendirmek için söz ve manaya bağlı anlatım inceliği ve özelliğine denir.
Edebiyatımızda kullanılan belli başlı edebî sanatlardan bazıları şunlardır: benzetme, kişileştirme, konuşturma, ad aktarması.
1- Benzetme(Teşbih): Aralarında ilgi bulunan iki kavramdan zayıf olanın güçlü olana benzetilmesiyle yapılır.
2- İstiare(Eğretileme): Bir sözün benzetme amacıyla başka bir sözün yerine kullanılmasıdır.
3- Mecazımürsel (Ad Aktarması/Düz Değişmece): Benzetme amacı güdülmeden, neden sonuç gibi türlü ilişkilerle bir sözün başka bir söz yerine kullanılması sanatıdır.
4- Kişileştirme (Teşhis )- Konuşturma (İntak) Kişileştirme, tabiattaki varlıkları insanlar gibi davrandırma ve canlandırma sanatı; konuşturma ise insan dışındaki varlıkları insan gibi konuşturma sanatıdır.
İmge, şiir dili ile oluşturulan ses ve söz kalıplarına denir.
Mazmun, bazı özel kavram ve düşüncelerin ifadesinde kullanılan klişeleşmiş söz ve anlatımlara denir.
Türk edebiyatında üç türlü ölçü kullanılmıştır: hece ölçüsü, aruz ölçüsü ve serbest ölçü.
Tekrar, dize içinde veya dizeler arasında tekrar edilen harf, hece ve kelimelere dayalı bir ahenk unsuruna denir.
Bir dize içinde veya devam eden dizeler arasında aynı ünsüzlerin tekrar edilmesine aliterasyon, ünlü seslerin art arda tekrar edilmesiyle elde edilen uyuma da asonans denir.
Şiirimizde sıklıkla başvurulan ahenk unsurlarından bir 122 3.
ÜNİTE ŞİİR diğeri de kelime ve kelime grupları tekrarlarıdır.
Belli aralıklarla kelime gruplarının, dizelerin yinelenmesi ses açısından bir etkileme sağlayıp bir uyum, bir ritim oluşturur.
Nakarat, dörtlük sonlarında tekrarlanan dizelerin oluşturduğu ahenk unsuruna denir.
Konusuna göre şiir türleri; epik şiir, lirik şiir, pastoral şiir, didaktik şiir, dramatik şiir, satirik şiir olmak üzere altı çeşittir.
Lirik şiir, içten gelen heyecanları coşkulu bir dille anlatan duygusal şiir türüdür.
Didaktik şiir, belli bir düşünceyi aşılamak ya da belli bir konuda öğüt, bilgi vermek, ahlaki bir ders çıkarmak amacıyla öğretici nitelikte yazılan şiirlerdir.
Pastoral şiir, doğa güzelliklerini, orman, yayla, dağ, köy ve çoban yaşamını ve bunlara karşı duyulan özlemleri anlatan şiir türüdür.
Epik şiir, savaş, kahramanlık, yiğitlik ve yurt sevgisi konularını işleyen ya da tarihsel bir olayı coşkulu bir anlatımla işleyen şiirlere denir.
Satirik şiir, toplum hayatındaki bozuklukları, düzensizlikleri; yöneticilerin beceriksizliklerini, insan hayatındaki zaafları, kişilerin beğenilmeyen ve istenmeyen yönlerini eleştirmek amacıyla yazılan şiirlerdir.
Dramatik şiir, acıklı, hüzünlü olayları işleyen şiir türüdür.
3.
ÜNİTE 123 ŞİİR 1.
Bu parçadaki numaralanmış cümlelerle ilgili aşağıdaki yargılar doğruysa yay ayraç içine (D), yanlışsa (Y) yazınız.
a.
Ölçülü ve uyaklı yazılmış eserlere manzume denir.
(…) b.
Şiirde söyleyici ile şair aynı kişidir.
(…) c. Coşku ve heyecana bağlı metinleri oluşturan birimler bir tema etrafında belli bir düzene göre bir araya gelir.
(…) d. İki dizeden oluşan, kendi içinde bağımsız bir yapısı ve anlam bütünlüğü bulunan birime beyit denir.
(…) e.
Şiirde ele alınan ana duyguya tema denir.
(…) 2.
Aşağıda boş bırakılan yerleri uygun kelimelerle doldurunuz.
a. Anlatımı zenginleştirmek, renklendirmek ve güçlendirmek için söz ve manaya bağlı anlatım inceliği ve özelliğine ………….. denir.
b. Dize sonlarındaki tek ses benzerliğine ………….. denir.
c.
………….. şiirler; savaş, kahramanlık, yiğitlik ve yurt sevgisi konularını işleyen ya da tarihsel bir olayı coşkulu bir anlatımla işleyen şiirlerdir.
d.
Ünlü seslerin art arda tekrar edilmesiyle elde edilen uyuma ………….. denir.
e.
19. yüzyılda Tanzimat Fermanı’nın ilanıyla divan şiiri, yerini ………….. ………….. zevk ve anlayışına bırakır.
3.
(I) Eski zamanlardaki mutfak eşyaları orta hâlli bir ailede genellikle aynı araç ve gereçlerden oluşur.
(II) Bunlar kapaklı tencere, kazan, sini, güğüm, bakraç, tepsi, kevgir, kepçe, tava, ibrik, leğen vb.
(III) Elimizdeki verilere göre bunların tüm tanımlayıcı özellikleri boyutlarına, küçük, orta, büyük olmalarına dairdir.
(IV) Bunların sayısal dökümü ve çeşitliliği gelir düzeyini biraz daha ayrıntılı bir biçimde ele almamıza yardımcı olabilir.
Bu parçadaki numaralanmış cümlelerle ilgili aşağıdaki yargılar doğruysa yay ayraç içine (D), yanlışsa (Y) yazınız.
1. cümlede birden çok sıfat vardır.
(…) 1. cümledeki sıfatların tamamı bileşik yapılıdır.
(…) 2. cümlede niteleme sıfatı kullanılmıştır.
(…) 2. cümledeki “bunlar” kelimesi işaret sıfatıdır.
(…) 3. cümlede isimleri niteleyen ya da belirten üç tane kelime bulunmaktadır.
(…) 4. cümlede bir sıfat birden fazla ismi nitelemektedir.
(…) ÖLÇME DEĞERLENDİRME 124 3.
ÜNİTE ŞİİR 4.
Zihnim bu şehirden, bu devirden çok uzakta, Tanburi Cemil Bey çalıyor eski plâkta.
Birdenbire mes’udum işitmek hevesiyle, Gönlüm dolu İstanbul’un en özlü sesiyle.
Yukarıdaki şiirde, söyleyici için aşağıdakilerden hangisi söylenemez?
A) Vatan hasreti çektiği B) İstanbul’da olmayı hayal ettiği.
C) İçinde bulunduğu durumdan hoşnut olduğu D) Musikiden hoşlandığı.
5.
Aşağıdakilerden hangisi şiirde başvurulan ahenk unsurlarından değildir?
A) Uyak B) Ölçü C) Aliterasyon D) Mazmun 6.
Şiir dili ile oluşturulan ses ve söz kalıplarına (…) denir.
Bu cümlede boş bırakılan yere aşağıdakilerden hangisi getirilmelidir?
A) Mazmun B) İmge C) Edebî sanat D) Eğretileme 7.
Geniş, siyah gölgesi hayatımı kaplayan, Tepemde kanat germiş bir kartaldır yalnızlık.
Bu dizelerde görülen edebî sanat aşağıdakilerin hangisinde yoktur?
A) Yârin dudağından getirilmiş / Bir katre alevdir bu karanfil B) Bozuk bir şemsiye gibi kapanıyor güneş C) Ellerim bir kanat gibi titrekti / Tutmasam gözümden yaş inecekti D) Marmara’da her yelken/ Uçar gibi neşeli 8.
Engin ufuklarda ak bulutlar, hep ak bulutlar Gelir geçerler üzerimden kervan kervan.
Kurumuş tarlakuşunun yuvasında otlar Eser özlem özlem rüzgâr sana doğru Bu dörtlükte aşağıdaki şiir türlerinden hangisine özgü bir nitelik vardır?
A) Lirik şiir B) Pastoral şiir C) Didaktik şiir D) Dramatik şiir 125 3.
ÜNİTE ŞİİR 9.
Gurbet o kadar acı Ki ne varsa içimde, Hepsi bana yabancı, Hepsi başka biçimde!
Yukarıdaki dörtlükten aşağıdaki duyguların hangisi çıkarılamaz?
A) Özlem B) Ayrılık C) Pişmanlık D) Yalnızlık 10.
Aşağıdakilerden hangisi manzume ve şiir arasındaki farklardan değildir?
A) Her ikisinde de ölçü, kafiye, redif kullanılır.
B) Manzumelerde olay, şiirlerde ise coşku ve heyecan dile getirilir.
C) Şiirler manzumelere göre çağrışım yönünden çok daha zengindir.
D) Manzume, anlatmaya bağlı metin; şiir, coşku ve heyecan dile getiren metindir.
11.
Aşağıdakilerden hangisi didaktik şiirin özelliklerinden biri değildir?
A) Sade, süssüz ve içtenlik taşıyan bir dille yazılır.
B) Belli bir konuda öğüt, bilgi vermek vb.
amacıyla yazılır.
C) Çoban ve kır yaşamını, doğa güzelliklerini konu alır.
D) Bu tarz şiirler duygu değil düşünce ağırlıklıdır.
12.
Yelken, vapur, ne varsa kaçışmış limanlara; Yalnız onundu koskoca meydan ve manzara!
Yalnız o kalmış ortada, âsi ve bağrı hûn... Bin mağra ağzı açmış ulurken uzun uzun... Sezdim, bir âşinâ gibi, heybetli hüznünü.
Bu parça için aşağıdaki yargılardan hangisi söylenemez?
A) Aruz ölçüsüyle ile yazılmıştır.
B) 4. dizesinde kişileştirme sanatı yapılmıştır.
C) İlk iki dize arasında ses benzerliği vardır.
D) Çapraz uyak örgüsü kullanılmıştır.
126 3.
ÜNİTE ŞİİR 13.
Dörtnala gelip uzak Asya’dan Akdeniz’e bir kısrak başı gibi uzanan bu memleket bizim.
Bilekler kan içinde, dişler kenetli, ayaklar çıplak ve ipek bir halıya benziyen toprak bu cehennem, bu cennet bizim.
(Nazım Hikmet Ran) Yukarıdaki şiirin konusuna göre türü aşağıdakilerden hangisidir?
A) Lirik şiir B) Dramatik şiir C) Satirik şiir D) Didaktik şiir 14.
İnsan bu, su misali kıvrım kıvrım akar ya; Bir yanda akan benim, öbür yanda Sakarya Bu dizelerin uyak çeşidi aşağıdakilerden hangisinde doğru verilmiştir?
A) Yarım uyak B) Tunç uyak C) Tam uyak D) Cinaslı uyak 15.
Çakıl Seni düşünürken Bir çakıl taşı ısınır içimde Bir kuş gelir yüreğimin ucuna konar Bir gelincik açılır ansızın Bir gelincik sinsi sinsi kanar Bu dizelerde belli aralıklarla kelime ve kelime gruplarının yinelenmesi ses açısından bir etkileme sağlamakta, bir uyum, bir ritim oluşturmaktadır.
Bu durum şiirdeki ahenk unsurlarından hangisine bir örnektir?
A) Aliterasyon B) Asonans C) Redif D) Tekrar 127 3.
ÜNİTE ŞİİR 16.
Hani ne bileyim, masal gibi, Sularla haşır-neşir dal gibi.
Bir okunmamış arzuhal gibi Sana bir şeyler söyleyebilsem.
Bu dizelerdeki uyak örgüsünün benzeri, aşağıdaki dörtlüklerin hangisinde vardır?
A) Gene benim, şimdi tek başına, sonra beraber.
Bir yanım mağrur sağlam, bir yanım gücüme gider.
Bir yanımda karşı koyma, bir yanımda ezilmeler.
İkili tutkular gibi canıma okuyacak.
B) Biliyorum gölgede senin uyuduğunu Bir deniz mağarası kadar kuytu ve serin Nazların âleminde yumulmuş kirpiklerin Yüzünde bir tebessüm bu ağır öğle sonu C) Akşamdı, kesti şarkıyı kıyı Geçmiş yıllardan neler anlattı, neler, Banklarda işlek bir mırıltıyı Kışkırtıyordu yumşak gölgeler.
D) Bir uzun sefere çıktı, diyorlar; Gemiyi gören var mı?
hani deniz?
Sen gittin, soframız oldu târumar; Doğan günü yadırgıyor hâlimiz.
17.
Benim her derdime sen ortak oldun Ağlarsam ağladın gülersem güldün Sazım bu sesleri turnadan mı aldın Pençe vurup sarı teli sızlatma Bu dörtlükle ilgili aşağıdaki yargılardan hangisi yanlıştır?
A) “ol-”, “gül-”, “al-” kelimeleri arasında tam uyak vardır.
B) Redif kullanılmıştır.
C) Hece ölçüsü kullanılmıştır.
D) 5 + 6 duraklıdır.
128 3.
ÜNİTE ŞİİR 18.
I.
Şiiri oluşturan dize ya da dize kümelerine nazım birimi denir.
II.
Bir şiirin türü; uyak örgüsüne, nazım birimine, ölçüsüne ve göre aldığı biçimdir.
III.
Türk şiirinde “sevgilinin boyu” yerine “servi” kelimesi kullanır.
Bazı özel kavram ve düşüncelerin ifadesinde kullanılan bu tür klişeleşmiş söz ve anlatımlara mazmun denir.
IV.Dize sonlarında yinelenen aynı görev ve anlamdaki ek ya da kelimelere “uyak” denir.
Yukarıdaki numaralanmış cümlelerin hangilerinde bilgi yanlışı vardır?
A) I-II.
B) II-III.
C) I-III.
D) II-IV.
19.
Biliyorum sana giden yollar kapalı Üstelik sen de hiç bir zaman sevmedin beni Ne kadar yakından ve arada uçurum; İnsanlar, evler, aramızda duvarlar gibi Bu dizelerle ilgili olarak aşağıdakilerden hangisi söylenemez?
A) Düz yazıya yaklaşan bir havası olduğu B) Çağrışıma ve yoruma açık bir anlatımının olduğu C) Serbest ölçüyle yazıldığı D) Süslü ve kapalı bir anlatıma sahip olduğu 20.
Aşağıdakilerin hangisinde soru anlamı soru sıfatıyla sağlanmıştır?
A) Ona neden haber vermediniz?
B) Hangi arabayla yola çıkacaksınız?
C) Kaç kez geldiğini, biliyor musun?
D) Sorunlarınızı çözmek için kimden yardım istersiniz?
21.
Eyüp kasabası, Osmanlı-Türk şehirciliğinin tipik bir örneğidir.
Bunun yanında Eyüp, Osmanlı  I II sultanları ve halk gözünde kutsal bir yer sayılarak, en değerli sanat ve kültür eserlerinin vakıf  III IV yoluyla toplandığı bir merkez olarak geliştiği için de ayrıca dikkate şayandır.
Bu parçada numaralanmış kelimelerin hangisi kelime türü yönüyle diğerlerinden farklıdır?
A) I B) II C) III D) IV 129 3.
ÜNİTE ŞİİR 22.
Anadolu kasabaları, kasaba sakinlerinin sahip olduğu ve işlediği bağ ve bostanlarla çevriliydi; bağ ve bostan sahibi kasabalılar, çoğunlukla yazları buralara gider ve kendi ürünlerini tüketirlerdi.
Fakat daha büyük Osmanlı şehirlerinde köylüleri kendilerine bağlayan, çiftlik ve bahçe ürünlerini kasaba pazarlarında satan şehirliler vardı.
Bu parçada altı çizili kelimelerden hangisi sıfat görevinde değildir?
A) büyük B) bağlayan C) bahçe D) satan 23.
Aşağıdakilerin hangisinde sayı bildiren kelime, sıfat göreviyle kullanılmıştır?
A) Birisini görünce hemen telaşlanırdı.
B) Bunlardan ikisi yine kayboldu.
C) Dört yıl boyunca çok çalıştım.
D) Saat üçte her zamanki yerde buluşalım.
24.
Aşağıdaki cümlelerin hangisinde küçültme eki alan kelime sıfat değildir?
A) Her zamanki gibi çamaşırları güzelce yıkadı.
B) Hiç kimseyi beklemeden, yemekten irice bir lokma aldı.
C) Alilerin de büyükçe bir evi ve bahçesi vardı.
D) Yaşlıca adam her zamanki gibi saat beşte geldi.
25.
Aşağıdaki cümlelerin hangisinde “ki”nin yazımı yanlıştır?
A) Annesi her gün evdeki eşyaların yerini değiştirirdi.
B) Yaz gelince sokaklardaki sessizlik sonunda biter, her taraf çocuk bağrışmalarıyla dolardı.
C) Söyledikleri arasında inanamadığımız o kadar çok ki gerçekleri öğrenmek çok güç.
D) Eski zamanlarda ki dostlukları günümüzün kentli insanlarının anlamaması bizi şaşırtmıyor.
26.
Gençlik yıllarını düşündü (I) Öğrenciyken kurduğu planları(II) En büyük hedefi (III) okulu bitirip üniversiteyi kazanmak (IV) insanlığa faydalı olmaktı.
Yukarıdaki parçada numaralanmış yerlerden hangisine üç nokta (…) getirilebilir?
A) I. B) II.
C) III.
D) IV.
130 3.
ÜNİTE ŞİİR CEVAP ANAHTARI 1.
Metin: “Gece” Metni Anlama ve Çözümleme Soruları Cevap Anahtarı 1.
“Gece” şiiri iki dizeden oluşan, kendi içinde bağımsız bir yapısı ve anlam bütünlüğü bulunan birimlerden oluşmaktadır.
Bu yüzden nazım birimi “beyit”tir.
2.
Her okur, okuduğu metni kendi bilgi ve birikim düzeyine, yaşına vb.
göre yorumlayabilir.
Bunlardan bir tanesi de şöyledir: Kendi Yorumum 1.
Söyleyici, sabaha karşı (sevgilisiyle?)
Kandilli semtini seyrettiğini ve burada yaşayanların uykudayken gece mehtabı izlediklerini ifade ediyor.
Gerçek hayatta kimse mehtabı olduğu yerden alıp aşağı çekip suyun üstünden sürükleyemez ancak şiirde, edebî gerçeklik içerisinde, bu doğal olay (mehtap) bir kayığa benzetilmiş gecenin sonunda sessizce suyun ortasında kayıp gittiği hayal edilmiştir.
2.
Söyleyici, gümüş gibi parıldayan bir yoldan dönüşten bahis açmadan yürüdüklerini belirtmiştir.
Gidilen bu yolun dönüşü olmadığı vurgulanmıştır.
3.
Söyleyici, yürürken çevreyle ilgili izlenimlerini “Hülya tepeler ve hayal ağaçları vardır, yamaçlar ise durgun suda dinlenmektedir.” diye dile getirir.
4.
Mevsim sonu, herhangi bir zaman diliminde kaybolmuş bir musikiye benzetilmiştir.
Musikinin kaybolması akşamleyin bitip gecenin ilerleyen saatlerine sarkmamasındadır.