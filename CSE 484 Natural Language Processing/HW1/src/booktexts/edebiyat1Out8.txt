Geçip giden mevsimin insanda bıraktığı hoşluk, insanı alıp götüren yanı ile musikinin ardından duyulan hoşluk arasında ilişki kurulmuştur.
5.
Söyleyici ve sevgilisi uzaklara dalarak hayaller içerisinde kaybolmuşlardır.
Burada uzaklar ifadesi kastedilen mekândan ziyade içinde bulundukları zaman diliminin bir parçasıdır.
Şiirin tamamında şairin gece üzerine kurduğu hayallerden söz edilmiştir.
3.
Şiirin teması “gecenin insan ruhunda yarattığı etki” konusu ise “ Söyleyici ve sevgilisinin mehtaplı bir gecede Kandilli’de yaptıkları yolculuk”tur.
4.
“Yolun gümüş renginde olması” ve “Hayalden tepeler ve ağaçların olması” şiirdeki gerçekliğe aykırı olay ve durumlardır.
5.
“Gece” şiiri, Osmanlı Türkçesiyle değil “İstanbul Türkçesiyle” yazılmıştır.
Bu yüzden cevap “C” seçeneğidir.
6.
Şairin dünya görüşü şiire yansımıştır.
( D ) Şairin anlatım tutumu eleştireldir.
(Y) Şiirden Türk tarihi ve musikisine dair anlamlar çıkarılabilir.
(D) 131 3.
ÜNİTE ŞİİR 7.
Bu dizelerde üç nokta “sözü okuyucunun hayal dünyasına bırakma” işlevinde kullanılmıştır.
Bu yüzden cevap “B” seçeneğidir.
8.
Bu dizelerde altı çizili kelimelerin günümüz Türkçesine göre yazılışları şöyledir: rü’yâ: rüya gâip: gaip mûsikî: musiki 9.
Öğrenci yorumuna bırakılmıştır.
2.
Metin: “Bu Vatan Kimin?” Metni Anlama ve Çözümleme Soruları Cevap Anahtarı 1. a Vatan Tema b Bir yerin vatan olabilmesi ancak onu yurt edinen milletin onu korumak uğruna canını bile feda edecek bir şuura sahip olmasıyla mümkün olur.
Ana düşünce c Türklerin vatanları için her şeyleriyle mücadele etmesi Konu 2.
Şiirin nazım biçimi “Koşma” ve nazım türü “Koçaklama”dır.
Bu yüzden “C” seçeneğidir.
3.
Bir toprak parçasının “vatan” olabilmesi için, orada yaşayan orayı yurt olarak benimseyen insanların o toprak uğrunda seve seve mallarını, canlarını feda etmeleri gerekir.
4.
Bir milletin millî ve manevi değer yargıları o milletin tarihsel gelişim sürecinde meydana gelir.
Türk milleti “vatan sevgisi, bayrak aşkı, millet sevgisi, yaşanılan toprağa aidiyet duygusu, özgürlük, eşitlik, aile, insan sevgisi, misafirperverlik gibi birçok değere sahiptir.
Şiirde Türklerin vatan sevgisi işlenmiştir.
5.
Şair, “Bu sevgi bir kuru ifade değil” dizesiyle içindeki vatan sevgisinin sözde kalmadığı gerektiğinde canını bile verebileceğini ortaya koymuştur.
Bu sözde “vatan sevgisi imandandır” hadis-i şerifinin yansıması da olabilir.
Türk tarihinde bu sevginin göstergesi olabilecek binlerce olay söz konusudur.
Şiirin her dizesinde de bu vatan sevgisi ve bu uğurda yapılan fedakârlıkların yansımaları görülmektedir.
6.
“Bu vatan toprağın kara bağrında, sıradağlar gibi duranlarındır.” imgesi bu toprakların Türk vatanı olması için şehit düşmüş atalarımızın, vatan toprağı altında sıradağlar gibi şan ve şerefle yatan şehitlerimizin bu vatanın gerçek sahiplerinin olduğu anlamındadır.
Bu imge aynı zamanda “Üzerinde yaşadığımız bu toprakların Türk yurdu kalabilmesi için sınır boylarında düşmana karşı vatanı koruyacak kahraman Türk evlatlarının fedakârlığına bağlıdır.” anlamını da çağrıştırmaktadır.
7.
“Bir tarih boyunca onun uğrunda, Kendini tarihe verenlerindir” 132 3.
ÜNİTE ŞİİR “Tarihin dilinden düşmez bu destan Nehirler gazidir, dağlar kahraman” dizelerinde olduğu gibi bu şiirin hemen hemen bütün dizeleri bu düşünceyi desteklemektedir.
Öyle ki Türk milletinin tarih boyunca gösterdiği kahramanlıkları, vatanı uğruna gazi ve şehit olanları anlatmaya binlerce şiir, roman vb.
yazılsa azdır.
8.
Dizeler Edebî Sanatlar Şimşek gibi çakan, sel gibi coşan Benzetme Nehirler gazidir, dağlar kahraman Teşhis Her taşı bir yakut olan bu vatan Benzetme 9.
Öğrenci yorumuna bırakılmıştır.
10.
Verilen dizelerde birbiri ardınca sıralanan eş görevli kelime ve kelime gruplarının arasına konmuştur.
“Günümüz insanlarında nerede o şevk, o heyecan?” cümlesinde de bu işlevde kullanıldığı için cevap “A” seçeneğidir.
11.
Metin içinde zarf-fiil eki almış kelimelerden sonra virgül konmaz.
“Tutuşup, kül olan ocaklarından” dizesinde “tutuşup” zarf-fiilinden sonra virgül kullanılmıştır.
Bu yüzden cevap “A” seçeneğidir.
12.
“Bir tarih boyunca onun uğurunda” dizesinde “uğurunda” sözcüğü bu kurala aykırı kullanılmıştır.
Bu yüzden cevap “D” seçeneğidir.
3.
Metin “Ben Sana Mecburum” Metni Anlama ve Çözümleme Soruları Cevap Anahtarı 1.
Kelime gruplarının anlamları şöyledir:  içini ısıtmak: Hoş, tatlı ve huzur verici duygular uyandırmak, coşku vermek.
aklında tutmak: Bellemek, unutmamak.
2.
Şiirin teması “aşk” ve konusu ise “söyleyicinin büyük bir tutkuyla bağlı olduğu sevgilisini hiçbir zaman unutamaması”dır.
3.
Söyleyicinin karamsar bir ruh hâline sahip olduğu söylenemez.
Bu yüzden cevap “D” seçeneğidir.
4.
Ölçü: Serbest ölçü  Uyak: Düzenli bir uyak örgüsü yoktur ancak düzensiz uyaklar ahengin doğmasında etkili olmaktadır.
133 3.
ÜNİTE ŞİİR Redif: ben sana mecburum bilemezsin adını mıh gibi aklımda tutuyorum büyüdükçe büyüyor gözlerin Bu bentte “–ıyorum” rediftir.
ben sana mecburum bilemezsin içimi seninle ısıtıyorum Kelime ve Kelime Grubu Tekrarı: “ben sana mecburum bilemezsin” Şiirin ahenk ve şekil özellikleri temayı daha belirgin hâle getirmiştir.
Şiir, bentlerden oluşuyor.
Bentlerin dize sayıları birbirinden farklıdır.
Şair, şiirin şekil özelliklerini içeriğe göre düzenlemiştir.
5.
Çünkü bu şiirin nazım biçimi serbest nazım biçimi ise şiirde hecelerin arasında daha önceden bir kalıpla belirlenmemiş ama orijinal bir bağlantı içinde oluşturulmuş uyak sistemi vardır.
Ayrıca dizelerin uzunluk ve kısalığı farklıdır.
Aşk temasını coşkulu bir dille anlatan duygusal bir şiir olduğu için de türü lirik şiirdir.
6.
Öğrenci yorumuna bırakılmıştır.
7.
İmge Söyleyicinin sevgilisinin adını aklında mıh gibi tutması, ona olan bağlılığının, ona duyduğu aşkın derecesinin göstergesidir.
Edebî Sanat Teşbih ve mübalağa sanatları 8.
Öğrenci yorumuna bırakılmıştır 9.
Cevap “B” seçeneğidir.
Ağaçlar sonbahara hazırlanıyor.
Bu şehir, o eski İstanbul mudur?
10.
Şiir Adı Konusuna Göre Türü Gece Lirik Bu Vatan Kimin Epik Ben Sana Mecburum Lirik 134 3.
ÜNİTE ŞİİR Dünya Edebiyatından Şiir Örneği İle Türk Şiiri Örneği Karşılaştırması Aşk Ki Sevgili Kızım… Ben Sana Mecburum Tema Aşk Aşk Nazım birimi Dize Dize Nazım türü Lirik Lirik Ahenk Serbest ölçü Serbest ölçü, kelime ve kelime grubu tekrarı Dil ve anlatım Lirik anlatım ve alıcıya seslenen bir üslup vardır.
Dil sanatsal işlevde kullanıldığından kelimeler yan ve mecaz anlamlarda kullanılmıştır.
Çağrışım bakımından zengin bir metindir.
Lirik anlatım ve iç konuşma üslubu vardır.
Şiir, baştan başa şairin iç konuşmalarından meydana gelmektedir.
Dil sanatsal işlevde kullanıldığından kelimeler yan ve mecaz anlamlarda kullanılmıştır.
Çağrışım bakımından zengin bir metindir.
Dil Bilgisi 1.
Uygulama Aşağıdaki yargılar doğruysa yay ayraç içine (D), yanlışsa (Y) yazınız.
Birden fazla sıfat bir isimi niteleyebilir.
(D) Bir sıfat birden fazla ismi niteleyemez.
(Y) İsimlerden önce gelerek onları niteleyen ve belirten kelimelere sıfat denir.
(D) Sıfatlar tek başına kullanıldığında isimleşir.
(D) Sıfatlar isimler gibi çekim eki almaz.
(D) 2.
Uygulama Aşağıdaki atasözlerinde yer alan sıfat görevli kelimeleri bulunuz.
Ağır kazan geç kaynar.
(Ağır) Tatsız aşa tuz neylesin, akılsız başa söz neylesin.
(tatsız / akılsız) Karga yavrusuna bakmış, “Benim ak pak evladım!” demiş.
(ak pak) Hayırlı komşu, hayırsız akrabadan iyidir.
(Hayırlı / hayırsız ) Kurtlu baklanın, kör alıcısı olur.
(Kurtlu / kör ) Her vaktin bir padişahı var.
(Her / bir ) Allah sağ eli sol ele muhtaç etmesin.
( Sağ / Sol ) İki testi çarpışınca biri kırılırsa biri çatlar.
( İki ) Yarım hekim candan eder, yarım hoca dinden eder.
( Yarım ) Hangi gün vardır akşam olmadık?
( Hangi ) 135 3.
ÜNİTE ŞİİR 3.
Uygulama Sokaktayım, kimsesiz bir sokak ortasında; Yürüyorum, arkama bakmadan yürüyorum.
Yolumun karanlığa saplanan noktasında, Sanki beni bekleyen bir hayal görüyorum.
Kimsesiz, bir, Yolumun karanlığa saplanan, beni bekleyen, bir” kelimeleri sıfattır.
4.
Uygulama A.
Aşağıdaki cümlelerde altı çizili sıfatların türlerini karşılarına yazınız.
Ahmet Hâşim Türk şiirine birçok yenilik getirmiştir.
( belgisiz ) Şiirlerinde kendine has bir estetik anlayışı vardı.
( belgisiz ) Hâşim’in güzel şiirleri en azından on beş yıllık bir çalışmanın mahsulüdür.
( sayı ) Şiiri, ince bir dil yapısı olarak kabul ederdi.
( niteleme ) Böyle zengin şiir dünyasına az rastlanır.
( işaret ) Deneme alanındaki bu yazıları estetik bakımdan şiirleri kadar değeridir.
( işaret ) Basmakalıp fikirler insan düşüncesini uyuşturur.
( niteleme ) O günün benim için en büyük nimeti, onu yakından görmem olmuştur.
( işaret ) Mart güneşi, yatan bütün yılanları uyandırıyor.
( belgisiz ) Ünlü şair hangi yıl vefat etmiştir?
( soru ) Şairi ölümünün seksen dördüncü yılında anacağız.
( sayı ) Sıfatlarla İlgili Çoktan Seçmeli Soruların Cevapları 1.
C 2.
D 3.
D 4.
B 5.
D 6.
C 7.
C 136 3.
ÜNİTE ŞİİR 3.
Ünite Ölçme ve Değerlendirme 1. a.
D b. Y c.
D d.
D e.
D 2. a. edebî sanat b. yarım uyak c. Epik d. asonans e. modern şiir 3.
* 1. cümlede birden çok sıfat vardır.
( D ) * 1. cümledeki sıfatların tamamı bileşik yapılıdır.
(Y) * 2. cümlede niteleme sıfatı kullanılmıştır.
(D) * 2. cümledeki “bunlar” kelimesi işaret sıfatıdır.
(Y) * 3. cümlede isimleri niteleyen ya da belirten üç tane kelime bulunmaktadır.
(Y) * 4. cümlede bir sıfat birden fazla ismi nitelemektedir.
(D) 4 5 6 7 8 9 10 11 12 13 14 15 16 17 C D B D B C A C D A B D A D 18 19 20 21 22 23 24 25 26 D D B B C C A D B NELER ÖĞRENECEĞİZ?
Bu üniteyi tamamladığınızda; - Masal ve fabl türünün genel özelliklerini, - Masal türünün yapı unsurlarını, - Masal çeşitlerini, - Edat, bağlaç ve ünlemleri, - Fabl yazma aşamalarını, - Dinleme türleri ve etkili dinlemenin ilkelerini öğreneceğiz.
4.
ÜNİTE MASAL / FABL 138 4.
ÜNİTE MASAL / FABL OKUMA 1.
Metin Hazırlık Voltaire’e (Volter) göre “çalışmak, üç büyük eksikliği uzaklaştırır; can sıkıntısını, kötü alışkanlıkları ve yoksulluğu.” Bu konudaki düşüncelerinizi arkadaşlarınızla paylaşınız.
AÇIL SOFRAM AÇIL Zaman zaman içinde, kalbur saman içinde, cinler cirit oynarken eski hamam içinde… Aç tavuk düşünde darı görürmüş; hastalar dersen, narı görürmüş; ben de ben olalı her gece sarı görürüm.
(…) Bir varmış, bir yokmuş; Allah’ın kulu çokmuş, develer tellâl iken, pireler berber iken ben anamın beşiğini tıngır mıngır sallar iken bir Keloğlan varmış.
Günlerden bir gün o Keloğlan bu sokak benim, şu sokak senin dolaşırken iki taş arasında bir on para bulur; ama ne alsam, ne alsam diye düşünüp durur: “Üzüm alsam, çöpü çıkar!
Erik alsam, çekirdeği çıkar!
Et alsam, hani ocak?
Ot alsam, hani bıçak?
İyisi mi, kaygısız başım, ağrısız dişim; leblebi alırım da kütür kütür yerim; artanını da götürür anama veririm!” der, alır leblebiyi, düşer yola.
Yine şura senin, bura benim derken varır bir kuyu başına.
“Acep ne kuyudur bu kuyu, içilir mi ki suyu?” diye eğilir bakar; amma derinmiş kuyu, görünmez suyu; daha eğileyim derken yarım leblebisi suya düşmesin mi?
Keloğlan’ın da aklı başından gider: “A kara kuyu, kara kuyu!
Sen esirge benden bir yudum suyu... Sonra dönüp elsiz, ayaksız gel de, al elimden leblebiyi; hoppala yavrum, hoppala!
Nedeymiş bu yağ bu yağma?
De hadi, verirsen ver leblebimi, yoksa taşını kırar, başını yararım senin!” der, bir söyler ses çıkmaz, iki söyler ses çıkmaz; üçüncüsünde bir Arap Bacı çıkar kuyudan: “Ne istiyorsun Keloğlan?” diye sorar.
Keloğlan da: “Ne isteyeceğim, leblebimi istiyorum!” der.
Arap Bacı da: “A Keloğlan, yarım leblebin, su perisinin düğününe çerez oldu; koca bir düğün halkı yedi yedi, bitmedi, hâlâ da yiyip duruyorlar; eksik, artık helâl et!
Onun yerine 139 4.
ÜNİTE MASAL / FABL sana öyle bir sofra getirdim, öyle bir sofra getirdim ki, “Açıl Sofram açıl!” dersin, açılır; yersin, içersin; sana da yeter; ona da yeter; ne tükenir, ne biter.
Sonra “Kapan Sofram, kapan!” dersin kapanır.” der, demesi ile kaybolması da bir olur Arap’ın.
Keloğlan, “Bak hele şu kısmete, insanın kaşığına nasıl da çıkıyor!” diye düşünür; sofrayı omzuna vurup eve döner.
Çındılpıt deyip kapıdan girince anası onu şöyle bir tepeden tırnağa süzer, sonra ağız, dilden söz açıp: “Ne o yine Keloğlan, ağzın kulağına varıyor?” diye sorar.
Keloğlan anasının sözünü ağzında kor: “Açıl Sofram açıl!” der demez, önlerine öyle bir sofra açılır, öyle bir sofra açılır ki… Çeşit çeşit yemekler; baklavalar, börekler..
Bu defa da anasının ağzı kulaklarına varır; yerler yerler bitmez; içerler içerler tükenmez; sonra “Kapan Sofram, kapan!” der Keloğlan, kapanır sofra!
Bir gün böyle, beş gün böyle, Açıl sofram açıl!
Kapan sofram kapan!
Ne od istiyor, ne ocak; ne kaşık istiyor, ne çanak... Günlerden bir gün Keloğlan, anasının karşısına dikilir: “Ana ana, canım ana!
Şu konu komşuyu bir yemeğe çağırsak nasıl olur?” diye sorar.
Anası da: “Aman deyim oğul, herkesin gözü götürmez ya şu halimize göz değerse?
Gene de sen bilirsin.. Sen kendi başını kayır, öyle de olur, böyle de olur, ben yarım ekmeğin açı, yarım ekmeğin tokuyum!” der, der ama Keloğlan bu söze omuz silker: “Bak hele, şu düşünüp kurduğun şeye!” der; gidip yedi mahalleye birden haber eyler ki “Nimetimi yesinler, devletimi görsünler de kadir kıymetimi bilsinler!” Akşama varmaz, bu haber koca memlekete dağılır.
Aklı başındakiler: “Keloğlan ne ocağın yanıyor, ne bacan tütüyor; elin adamlarını ne ile doyuracaksın?” diye biraz kulağını bükmek isterler ama o bu söze başını kaşır: “Misafir, umduğunu yemez, bulduğunu yer, herkesin kısmetinde ne varsa, kaşığına o çıkar; elbet de tok oturanlar, aç kalmaz ya?” diye savuşturur onları.
Gelgelelim, ilde ne cingöz adamlar var!
Öyle her akıntıya pabuç bırakırlar mı?
“Keloğlan, daha bir baltaya sap olamadı, kendi karnını doyurdu da bizimki mi kaldı?” diye düşünür, çağırıltıya kulak asmazlar.
Ancak, işin alayında olanlar: “Keloğlan’ın gene bir oyunu var ama gidip de görsek mi ki?” diye düşünür.
Karınlarını tıka basa doyurup yollarını o yana doğrulturlar; bir de, gelip görürler ki, görülmedik, işitilmedik bir sofra.
Keloğlan “Açıl Sofram, açıl!” diyor, açılıyor; gelen yiyor, giden yiyor, oğlan yiyip oyuna, çoban yiyip koyuna gidiyor, ne bitiyor, ne tükeniyor; misafirlerin ardı arası alındıkça “Kapan sofram, kapan!” diyor, kapanıyor..
Gelenler, görenler şaşırıp kalır buna.
Hepsi de içinden “Kanaat sofrası mı desem, keramet sofrası mı desem, ne desem, ne tükenmez bir sofra bu, Keloğlan’ın sofrası!” diye geçirir, yedisinden yetmişine kadar herkes imrenir ve karınlarını, burunlarını doyurduktan sonra hep bir ağızdan: 140 4.
ÜNİTE MASAL / FABL “Neler yedi bu diş, ne altın oldu, ne gümüş; şimdiden geri, bize de böyle bir kanaat sofrası ihsan et; hey yeri, göğü yaratan!” diye bir sofra duası yaparlar.
Gelgelelim, sür sürelim; bu davet günü, Keloğlan’ın başına gelen, pişmiş tavuğun başına gelmez.
Ne olur, nasıl olur?
O gün, bu sofracık (sırra kadem) basar!
İşte o zaman Keloğlan’ın gözleri fal taşı gibi açılır.
Anası başını bir sallar, iki sallar da: “Demedim mi oğul herkesin gözü götürmez diye?
Korktuğumuza uğradık işte!
Şimdi yerde ara ki gökte bulasın.. Ana sözü dinlemedikten geri, ben gayrı işine, aşına karışmam; ne hâlin varsa gör.” der ve gene kendi yününü eğirmeye başlar.
Keloğlan “Hele bir sorup soruşturayım.” diye; önüne gelen kapıyı çalar; her gördüğüne sorar.
Kabahati gün etmişler de kim oğluna almış!
Kimsecikler oralı olmaz; herkes, birbirinin üstüne atar.
(…) (Keloğlan, sofrayı önce Eskici Baba ya da Emeti Ana’nın aldığından şüphelenir fakat sofrayı ikisi de almamıştır.
Bunun üzerine sofrayı Sihirli Kuyu’nun almış olabileceğini düşünür.
Sihirli kuyuya sofrayı alıp almadığını sormak için gittiğinde karşısına Arap Bacı çıkar.
Sofrayı aldığını kabul eder.
Onun yerine Keloğlan’a bir değirmen verir.
Değirmen her çevirdikçe altın gümüş akıtmaktadır.
Anasıyla birlikte evde ne kadar küp varsa bu küpleri altın ve gümüşle doldururlar fakat Keloğlan bu altınlara güvenerek gezip tozmaya başlar.
Altınlar da zaman içinde biter.
Annesi bu duruma üzülür ve Keloğlanı bu konuda uyarır.
Keloğlan, anasından değirmeni altın üretmek için getirmesini istese de değirmen uzun süredir kullanılmadığı için paslanmıştır.
Bu işin de Arap Bacı’nın işi olduğunu düşünerek tekrar Sihirli Kuyu’nun başına gider.
Arap Bacı bu kez Keloğlan’a bir tokmak verir.)
Arap Bacı: “Hamhum etme Keloğlan, sana öyle bir tokmak getirdim, öyle bir tokmak getirdim ki, kim haksızlık ederse “Kudur tokmağım kudur” dersin, kudurur!
Vurur da vurur, vurur da vurur... Sonra “Dur tokmağım dur” dersin, durur” der; demesiyle kaybolması da bir olur.
Keloğlan “Demek kısmette bu da varmış.
Her başa yazılan gelir!” der.
Tokmağı yüklenip eve gelir.
Kapıdan girince anası: “Ne o gene Keloğlan, yüzünden düşen bin parça oluyor” der; Keloğlan da: Sonra “Dur tokmağım dur” dersin, durur” der; demesiyle kaybolması da bir olur.
Keloğlan “Demek kısmette bu da varmış.
Her başa yazılan gelir!” der.
Tokmağı yüklenip eve gelir.
Kapıdan girince anası: “Ne o gene Keloğlan, yüzünden düşen bin parça oluyor” der; Keloğlan da: “Görürsün şimdi gününü!” der ve “Kudur tokmağım kudur” diye bağırır.
Vay sen misin diyen!
Kara tokmak Keloğlan’ın başına inip kalkmaya başlar.
Keloğlan, “Dur tokmağım, dur” der, tokmak duymaz!
Gene kel başın üstüne bir inip bir kalkar; Keloğlan iki 141 4.
ÜNİTE MASAL / FABL göz iki pınar bir daha “Dur tokmağım, dur” der; bu defa da tokmak bu “vay, vuy” arasında “dur” u “vur” anlar; daha daha vurur, vurur da vurur, vurdukça vurur, Keloğlan’ın kel başı alkanlar içinde kalır.
Son encamı, can acısıyla avaz avaz bağırır da tokmak duyar ve durur.
Anası ocak başında oğlunun bu akıbetini görür; “Gülsem mi ki, ağlasam mı ki!” diye düşünür; ama ne güler, ne ağlar, sadece “Bu akılsız başa bu tokmak bile az!” diye söylenir.
Bu söz üstüne Keloğlan köpürür, küplere biner ve anasının üstüne yürüyüp: “Kudur tokmağım kudur!
Şu anam olacağa bir, bir daha vur!” der, der ama tokmak kılını bile kıpırdatmaz.
O zaman Keloğlan Hanya’yı Konya’yı anlar ama iş işten geçmiş olur.
Öyle ya suçun büyüğü kendinde... O sofracığı çaldıran da kendi, el değirmenini paslandıran da.
Ettiğine, edeceğine bin pişman olup anasının eline, eteğine varır: “Ana ana, canım ana, hanımlardan hanım ana; ben ettim, sen eyleme!” diye yalvarıp yakarır.
Neye derler ki ana gibi yâr, vatan gibi diyar olmaz.
Kel olsun, kötürüm olsun; ciğer paresini atar, atar ama başı darda kalınca da koşup tutar.
Bundan ötürü Keloğlan’ın anası da kuzucuğunun garip garip meleyişine dayanamaz; suçunu, günahını bağışlar; sonra dizi dibine oturup bir güzel de öğüt eyler: “A kel oğlum, keleş oğlum; yılan yılan iken toprağı bile kanaatle yalar.
Bundan örnek alacak yerde gösterişe düşüp de el âlemi başına toplamasaydın, o sofracık ne yiter, ne biterdi; o güne de yeter, bugüne de yeterdi.
Haydi, o sofracıktan oldun, ya şu değirmene ne demeli?
Allah yine yüzüne bakıp haline acıdı da bari bu işe koşulup sebeplensin diye bir de tutup bunu gönderdi.
Dört ayağını uzatıp tembel Ahmet gibi yatacağına bu değirmenin kulpuna yapışılacağı gibi yapışsaydın; sağ elin durursa sol elinle; sol elin yorulursa sağ elinle çevirseydin; ne paslanır, ne küflenir; altın, gümüş dediğin evimize oluk gibi akardı.
İmdi, son pişmanlık para etmez ama oğul, başına böyle bir felâket tokmağı indikten geri, belki aklın başına gelir de bundan sonra, ya Allah’ın verdiği ile kıt kanaat geçinir gidersin ya da tuttuğun, tutacağın işe koşulacağın gibi koşulursun.
Günün birinde önü söğütlü değirmen olamazsan bile, gözümün bebeği, evimin direği olursun inşallah!’’der.
Öğüt olur da kim tutmaz ki Keloğlan tutmasın!
Ana öğüdü, öğütlerin anasıdır der; ekmeğini tuza batırıp oturacak yerde varır, bir zorlu işe koşulur; gece demez, gündüz demez yorulur mu yorulur; evlerine altın, oluk gibi akmaz ama alın terinden öyle bir pırlanta yapar, öyle bir pırlanta yapar ki görenler parmağını ısırır.
Gerçi sofralarını, ne Arap Bacı kurar, ne kum hacı kaldırır; ille velâkin eli kolu dert görmesin, iki cihanda yüzü ak olsun, yine anacığı serer, anacığı derler; yerler, içerler, öte yana geçerler.
Onlar ermiş muradına, biz çıkalım kerevetine... Eflâtun Cem GÜNEY, Açıl Susam Açıl ve Congoloz Baba 142 4.
ÜNİTE MASAL / FABL Metinde Geçen Kelime ve Kelime Grupları akıbet: Son, sonuç.
avaz avaz bağırmak: Var sesiyle bağırmak.
ciğer paresi: Ciğer parçası.
encam: İşin sonu.
Hanya’yı Konya’yı anlamak: Haddini bilmek.
kanaat: Yetinmek.
sırra kadem basmak: (Bir kimse) Ortalıktan yok olmak.
Bilgi Kutusu MASAL Masal,kahramanları insanlar,hayvanlar ve tabiatüstü varlıklar olan, olayları masal ülkesinde cereyan eden, hayal mahsulü bir sözlü anlatım türüdür.
Bir yazar tarafından meydana getirilen masallara da yapma masal denir.
Masalların özellikleri şunlardır: • Hayal mahsulü olması, • Yer, zaman ve kahramanların belirsiz olması, • Olaylar, kahramanlar ve varlıkların olağanüstü özellikler taşıması, • Kahramanlarından bazılarının hayvanlar olması, • Ahlaka dayalı, yararlı, eğitici olarak düşünülmesi, • Nesirle söylenmesi, • Kaynaklarının çok eskilere dayanması, söylendiği zamandan ve kültürden izler taşıması, Halk Masalları Türleri 1.
Asıl Masallar a.
Olağanüstü masallar: Kahramanları peri, cin, dev anası gibi tabiatüstü varlıklar olan olağanüstü olaylara yer veren masallardır.
b.
Gerçekçi masallar: Şehzadeler, sultanlar, padişahlar, bezirganlar, hocalar, kadılar, yoksul ailelerin genellikle en küçük kız veya oğullarının başından geçenlerin anlatıldığı masallardır.
2.
Hayvan masalları: Kahramanları hayvanlar olan masallardır.
3.
Güldürücü masallar: Okuyan ve dinleyeni eğlendirmeyi amaçlayan masallardır.
143 4.
ÜNİTE MASAL / FABL 4.
Zincirleme masallar: Sıkı bir mantık bağıyla birbirine bağlanan, küçük ve önemsiz bir dizi olayın art arda sıralandığı masallardır.
Dünya Edebiyatında Masal Dünya edebiyatında masal türündeki ilk eser, Hint edebiyatında görülür.“Binbir Gece Masalları” Doğu edebiyatındaki bu türün güzel örneklerindendir.
Avrupa’da ise masalcılığın temellerini Fransız sanatçı La Fontaine (La Fonten) atmıştır.
Türk Edebiyatında Masal Türk edebiyatında Anadolu ve Rumeli’den derlenmiş çok sayıda masal bulunmaktadır.
Tanzimat Dönemi’nde masala olan ilgi artmış; La Fontaine’in masalları Şinasi tarafından Tercüme-i Manzume (1859) adıyla Türkçeye çevrilmiştir.
Türk masallarını derleme ve inceleme çalışmaları Cumhuriyet Dönemi’nde yoğunlaşmıştır.
Türk edebiyatında ‘Keloğlan” en tanınmış masal kahramanıdır.
Masallarda Konu Masallarda genellikle iyilik-kötülük, doğruluk-haksızlık, adalet-zulüm, alçak gönüllülük-kibir gibi karşıt durumları simgeleyen kişilerin mücadeleleri; ulaşılması zor hedeflere varma isteğinden doğan konular işlenir.
Masalın Yapı Unsurları Olay: Masal gerçek dışı ve olağanüstü olaylar üzerine kurulur.
Gerçek ya da gerçeğe yakın ögeler masalın belkemiği olan olağanüstü atmosfer içinde eritilir.
Kişi: Masalın kahramanları padişahlar, vezirler, zengin tüccarlar, sıradan ve yoksul insanlar gibi gerçek dünyadan alınan kişilerin yanı sıra peri, cin, dev, cadı, Zümrüdüanka kuşu gibi varlıklar masal kahramanları arasında yer alır.
Ancak, masallardaki hayvanlar, neredeyse kendi özelliklerini yitirerek insan özelliği kazanmışlardır.
Yer: Masallarda olayların geçtiği çevre, “memleketin birinde” gibi ifadelerle belirsizleştirilen bir yer ya da “Kafdağı, “Yedi Derya Adası” gibi haritada bulunmayan ülkeler; “yedi kat yerin altı”, “bulutların üstü” gibi hayalde tasarlanan yerlerdir.
Masalların en belirgin özelliklerinden biride mekanın belirsiz olmasıdır.
Zaman: Masallarda “zaman”ın tarihî zamanla ilgisi yoktur.
Miş‘li geçmiş zaman kipiyle anlatılmaları zamanın belirsizliğini gösterir.
144 4.
ÜNİTE MASAL / FABL Masal Planı Masal üç ana bölümden oluşur: 1.
Döşeme: Asıl masala başlamadan önce masal başı tekerlemesinin söylendiği bölümdür.
2.
Asıl masal: Asıl masalın anlatılmaya başlandığı bölümdür.
Bu bölüm “serim, düğüm ve çözüm”planı çerçevesinde anlatılır.
a. Serim: Tekerlemelerle giriş yapılır.
Kahraman tanıtılır.
Konu verilir.
b.
Düğüm: Bu bölüm, masalda anlatılan olayların düğümlendiği ve bir çıkmaza girdiği bölümdür.
c.
Çözüm: Bu bölüm, düğüm bölümünde ortaya konulan sorunun bir çözüme kavuşturulduğu bölümdür.
Bu masalların tamamına yakını mutlu sonla biter.
İyiler kazanır, kötüler kaybeder.
İyiler ödüllendirilirken kötüler cezalandırılır.
3.
Dilek: Bu bölümde hem masal kişilerine hem de dinleyicilere yönelik iyi dilekler sunulur.
Masalda Kalıp İfadeler (Tekerlemeler) Masallarda sıkça rastlanan ve asıl masal ile içerik yönünden bir ilgisi olmayan masal tekerlemesi;masalın başında, ortasında ve sonunda söylenen, yerine göre çok kısa ya da uzun kalıplaşmış birtakım sözlerdir.
Metni Anlama ve Çözümleme 1.
Masalın başında Keloğlan, çalışmayı seviyor mu?
Annesi bu konuda ona nasıl bir nasihat vermiştir?
2.
Masalın sonunda Keloğlan, bir iş güç sahibi olmuş mudur?
Bu durum annesiyle onun hayatını nasıl değiştirmiştir?
3.
Aşağıda verilen atasözlerinden hangisi okuduğunuz masaldan çıkarılabilecek derslerden biri olabilir?
A) Elden gelen öğün olmaz, o da vaktinde bulunmaz.
B) Garip kuşun yuvasını Allah yapar.
C) Dağ ne kadar yüce olsa yol (onun) üstünden aşar.
D) Tencere yuvarlanmış, kapağını bulmuş 4.
“Edebî türlerin değişiminde çevre koşulları, toplum beklentileri gibi nedenler etkili olabilmektedir.
Mesela dünyayı algılayış tarzının değişimiyle “destan” türünün terk edilmesi, romanın doğuşu ütopyanın yerini bilimkurgu türünün alışı… Bazı türler de (özellikle belirleyici kuralları esnek olanlar) mesela polisiye romanlar değişimlere dayanabilmiş yaşamaya devam etmiştir.” (Gürsel AYTAÇ, Genel Edebiyat Bilimi) Verilen bilgilerden yararlanarak günümüzde masal anlatma geleneğinin olup olmadığını düşününüz.
145 4.
ÜNİTE MASAL / FABL 5.
Okuduğunuz masalda metnin başında, ortasında ve sonunda kullanılan kalıp ifadeleri bulunuz.
Bu kalıp ifadelerin masaldaki işlevlerini tabloya yazınız.
Kalıp ifadeler Masaldaki işlevi Masal başı tekerlemesi Masal ortası tekerlemesi Masal sonu tekerlemesi 6.
Okuduğunuz masalın döşeme, serim, düğüm, çözüm ve dilek bölümlerini gösteriniz.
7.
Masaldaki olay akışını yönlendiren temel çatışma ve ona bağlı diğer çatışmaları (fiziksel, psikolojik, toplumsal, kültürel, kavramsal vb.)
belirleyiniz.
8. a. Okuduğunuz masal kişilerini belirleyiniz.
Bu kişiler arasında gerçeküstü varlıklar, hayvanlar ya da kılık değiştiren varlıklar var mı?
b. Masaldaki şahısların rol dağılımlarını, olay akışını etkileyen fiziksel, psikolojik ve ahlaki özelliklerini, toplumsal statülerini belirleyiniz.
9. a. Masalın başından alınan “Bir varmış, bir yokmuş; Allah’ın kulu çokmuş, develer tellâl iken, pireler berber iken ben anamın beşiğini tıngır mıngır sallar iken bir Keloğlan varmış…” kalıp ifadelerden yola çıkarak okuduğunuz masalın zamanı ile ilgili neler söyleyebilirsiniz?
b. Masalda kullanılan mekânı belirledikten sonra olayların gelişiminde mekânın işlevini açıklayınız.
10. a. Masalda hangi anlatıcı ve bakış açısı kullanılmıştır?
b.
Seçilen bakış açısının anlatımı nasıl etkilediğini açıklayınız.
11.
Masalda hangi anlatım biçiminden yararlanılmıştır?
12.
“Keloğlan ne ocağın yanıyor, ne bacan tütüyor; elin adamlarını ne ile doyuracaksın?” cümlesinde noktalı virgülün neden kullanıldığını açıklayınız.
13.
Masalda Keloğlan’ın anası oğluna gösterişten uzak durması, elindekiyle yetinmesi yani ‘‘kanaat etmesi ve mutlaka bir iş sahibi olması gerektiği konusunda nasihat etmektedir.
Kanaatkârlık konusunda siz ne düşünüyorsunuz?
…………………………………………………………………………………………… …………………………………………………………………………………………… …………………………………………………………………………………………… …………………………………………………………………………………………… …………………………………………………………………………………………… …………………………………………………………………………………………… 146 4.
ÜNİTE MASAL / FABL 2.
Metin Hazırlık Yaptığınız bir işte sabır ve sebat göstererek bir kazanç elde ettiğinizde bu kazanç ile yetinir misiniz?
Yoksa hep daha fazlasını mı istersiniz?
HAR-NÂME Bir eşer var idi zâif ü nizâr Yük elinde kati şikeste vü zâr Gâh odunda vü gâh suda idi Dün ü gün kahr ile kusûda idi Çeker idi şu denlu yükler ağır Ki teninde tü komamıştı yağır Nice tü kalmamışdı et ü deri Yükler altında kana döndü deri Eydür idi gören bu sûretlu Tan degül mi yürür söğük çatılu Dudağı sarkmış u düşmiş eğek Yorulur arkasina konsa sinek (...) HAR-NÂME GÜNÜMÜZ TÜRKÇESİ Zayıf bir eşek vardı Yük çekmekten anası ağlardı Bazen odun çeker, bazen su taşırdı Gece gündüz sıkıntılıydı O kadar ağır yükler taşıdı ki Yaralardan tüyü kalmadı Eti ve derisi de kalmadı Teri yükler altında kan gibi akıyordu Onu görenler Sanki bir iskelet gidiyor diyordu Dudağı sarkmış, çenesi düşmüştü Arkasına sinek konsa yoruluyordu (…) 147 4.
ÜNİTE MASAL / FABL ÖZET Bir gün sahibi bu eşeğe acır ve yularını çıkararak onu otlasın diye salıverir.
Eşek otlaya otlaya biraz ileri gidince çayırda gözleri ateşli, göğüsleri gerilmiş sığırlar görür.
Zavallı eşek onların iş güç yapmamalarına, yularsız olmalarına, gezip dolaşmalarına çok şaşırır.
Onların hayvan olarak yaratılmalarına rağmen bu kadar bakımlı olmaları üstelik de ay şeklinde boynuzlarının olmasının hikmetini anlayamaz.
Bu konuyu danışmak üzere eşeklerin pirine giderek “Mademki yük taşımakta biz sığırlardan üstünüz, o halde boynuza neden layık görülmedik?” diye sorar.
Eşeklerin piri ona öküzlerin işinin buğday işlemek eşeklerin işinin ise odun taşımak olduğunu söyler.
Bu sözler üzerine kalbi çok kırılan eşek, yaşadığı hayata isyan ederek bundan sonra odun taşımamaya, öküzler gibi buğday işlemeye karar verir.
Bunun üzerine bir buğday tarlasına dalar.
Karnı doyunca da çok mutlu olur, şarkı söylemeye başlar.
Bunu gören tarla sahibi elinde sopa ile gelir, tarlasının hâlini görünce çok sinirlenir.
Eşeği cezalandırır.
Canı yanan eşek, gözlerinden kanlı yaşlar dökerek kaçarken eşeklerin pirine rastlar.
Eşeklerin piri bunun sebebini sorar.
Eşek ona şu cevabı verir: Derd ile inleyu didi iy pîr Har-ı rûbâh bigi pür-tezvîr Bâtıl isteyü haktan ayrıldum Boynuz umdum kulaktan ayrıldum Benim ol gâm yükinde har-ı leng Gussalar balçığında vâlih ü deng Ne yüküm bir nefes giderici var Ne biraz çekmeğine yârıcı var Har gedây iken arpaya muhtâç Gözedürem k’urıla başuma tâc İster iken halâldan rûzî Varım itti haramîler rûzî (...) Yalvarıp inleyerek dedi ki ey pir Koca tilki gibi kurnaz ve hilekâr eşek Batıl isteyerek haktan ayrıldım Boynuz umdum kulaktan ayrıldım Gam yükünü çeken ve tasa balçığına Şaşkın sersem bir hâlde saplanan o topal eşek benim Ne ağır yükü kaldıracak hâlim var Ne de taşımama biraz yardım eden var Arpaya muhtaç yoksul bir eşekken Başıma taç konmasını beklerdim Helalinden rızk isterken Bütün servetimi haramilere kaptırdım (...) 148 4.
ÜNİTE MASAL / FABL Şeyhî mesnevinin bundan sonraki bölümünde, kendisine hitap ederek padişahın çok nüktedan olduğunu, mesnevisiyle ne demek istediğini anlayacağını belirttikten sonra padişaha duayla mesnevisini bitirir.
Şeyhî, Harnâme Hazırlayan: Tâhir Olgun Metinde Geçen Kelime ve Kelime Grupları batıl: Yanlış, haksız.
bigi: Gibi çekmek: Taşımak.
denlu: Kadar dün ü gün: Gece gündüz.
gussa: Keder, kaygı.
hak: Doğru.
har geda: Koca bir dilenci.
haramî: Eşkıya.
har-ı rûbâh: Koca tilki.
isteyu: İsteyerek.
Bilgi Kutusu  FABL Sonunda ders verme amacı güden, güldüren, düşündüren ve genellikle manzum öykülerdir.
İnsana ait bir özelliğin insan dışında bir varlığa verilmesidir.
Fablların kahramanları genellikle hayvanlardır.
Ama bu hayvanlar insanlar gibi düşünür, konuşur ve insanlar gibi davranır.
İnsanlar arasında cereyan eden olayları hayvanlar bitkiler ya da cansız varlıklar arasında geçiyormuş gibi göstererek bu yolla insanlara ahlak ve ibret dersi vermek örnek göstermek ya da bir düşünceye güç kazandırmak isteyen bir çeşit masaldır.
Fabl türünün özellikleri şunlardır: • Fablların kahramanları genellikle hayvanlardır.
Hikâyelerde yer alan hayvanlar, kendi temel özelliklerini korumakla birlikte insana ait bazı özellik ve değerleri de üstlenir.
Bu bakımdan bu tür metinler genellikle kişileştirme (teşhis) ve konuşturma (intak) sanatları üzerine kurulur.
• Fabllar manzum (şiir) veya nesir (düzyazı) biçiminde yazılabilirler.
• Fabl türündeki metinlerin sonunda her zaman bir ahlak dersi verilir.
Bu türdeki ders veya mesajlar kısa ve açık olarak sunulur.
Bu mesaj anlatılan hikâyenin doğal bir so- 149 4.
ÜNİTE MASAL / FABL nucu olarak ortaya çıkar ve bir atasözü veya özdeyiş biçiminde açıkça ifade edilir.
• Fabllarda zaman ve yer genellikle belirsizdir.
Olaylar genellikle hikâyelere konu edilen canlıların mekânlarında geçer.
• Fabllarda verilen mesajlar evrensel doğru ve değerler (adalet, dostluk, doğruluk, bağışlamak, cömertlik, alçak gönüllülük, kanaat, sadakat, kendini bilme... gibi) üzerine kurulur.
• Fabllar; serim, düğüm, çözüm ve öğüt bölümünden oluşur.
Dünya ve Türk Edebiyatında Fabl Dünya edebiyatında ilk ve önemli fabllar, MÖ 1. yüzyıl civarında yaşadığı düşünülen Hint yazarı Beydeba’ya aittir.
Beydeba’nın fablları “Kelile ve Dimne” adlı bir eserde toplanmıştır.
Aisop Masalları, MÖ 6. yüzyılda yaşadığı varsayılan Eski Yunan masalcı Aisop(Ezop) tarafından anlatıldığına inanılan fabllardır.