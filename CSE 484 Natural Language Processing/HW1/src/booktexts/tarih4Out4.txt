Tahrir defterlerinde bölgede yaşayan insanların medeni hâllerinden sağlık durumlarına, mesleklerinden mal varlıklarına kadar pek çok bilgi yer almaktadır.
Vergi mükellefleri, ödedikleri vergiler, vergiden muaf olanlar tahrir defterlerinde yer almıştır.
Arazilerin durumu, cami, han, hamam, kervansaray, çarşı, tekke, zaviye gibi hayır kurumları ile ilgili bilgiler de tahrir defterlerinde yer almıştır.
Ülke nüfusunun büyük oranda tarıma dayalı olmasından dolayı nüfusun çoğunluğu köylerde yaşamaktaydı.
3.1.Toprak Mülkiyeti Osmanlı Devleti’nde topraklar ülkeyi Allah adına yöneten padişaha aittir.
Devletin toprak üzerinde mülkiyeti bulunmaktadır.
Osmanlı toprakları mülk ve mülk olmayan topraklar olarak ikiye ayrılmıştır.
Mülk toprakların mülkiyeti şahıslara aittir.
Şahıslar gerektiğinde mülk topraklarını satabilir, başkasına devredebilir, miras bırakabilirdi.
Mülk araziler öşri ve haraci topraklar olmak üzere ikiye ayrılmıştır.
Müslümanlara ait olan arazilere öşri topraklar denilmektedir.
Bu toprak sahipleri elde ettikleri gelir karşılığında devlete öşür adı verilen vergi ödemişlerdir.
Mülkiyeti gayrimüslimlere ait olan topraklara haraci topraklar denilmektedir.
Bu toprakların sahipleri devlete haraç adında vergi ödemişlerdir.
Mülk olmayan topraklar ise devletin mülkiyetinde bulunan mirî topraklardır.
Devlet mirî toprakları genellikle tımar sistemi içinde değerlendirmiştir.
Mirî arazilerin kullanım şartları belirli kurallara göre belirlenmiştir.
Tımar sistemine göre mirî arazilerin kullanım hakkı toprağı işlemek koşuluyla üzerinde yaşayan halka bırakılmıştır.
72 MİRÎ ARAZİ Paşmaklık: Gelirleri padişah anneleri, eşleri ve kızlarına ait olan topraklardır.
Malikâne: Devlet adamlarına hizmetleri karşılığında mülk olarak verilen topraklardır.
Yurtluk: Gelirleri sınırların güvenliği için ayrılan topraklardır.
Dirlik: Gelirleri sivil ve asker devlet görevlilerine ayrılan topraklardır.
Mukataa: Gelirleri devlet hazinesine aktarılan topraklardır.
MÜLK ARAZİ Öşri: Mülkiyeti Müslümanlara ait olan topraklardır.
Haraci: Mülkiyeti gayrimüslimlere ait olan topraklardır.
VAKIF ARAZİ Gelirleri hayır işleri ve sosyal hizmetler için ayrılmış olan topraklardır.
OSMANLI TOPRAK SİSTEMİ 73 3.2.Çifthane Sistemi Osmanlı toplum yapısı yönetenler ve yönetilenler biçiminde iki sınıfa ayrılmıştır.
Reayanın yaşadığı kasaba ve şehirler imaret sitelerinin yanyana gelmesiyle teşekkül etmiştir.
Esnaf ve tüccar Lonca Teşkilatına, köylüler ise çifthane sistemine göre teşkilatlanmıştır.
Osmanlı Devleti’nde nüfusun çoğunluğu kırsal kesimde yaşadığı için ekonominin temeli tarımsal üretime dayalıdır (Görsel 3.7).
Bundan dolayı Osmanlı nüfusunun büyük bir bölümü köylerde yaşıyordu.
Osmanlı Devleti’nde tahıl tarımı yapılan arazilerin mülkiyeti devlete ait sayılmakta ve çiftlik denen birimlere ayrılarak köylü ailelerine verilmekteydi.
Devletin köylülere tahsis ettiği raiyyet çiftliklerini işleten, köylü aile (hâne) halklarının oluşturduğu ve üretim içinde yer alan sisteme çifthane sistemi adı verilmektedir.
Bu sisteme göre köylü aile birliklerine tahsis edilen bu çiftlikler satılamaz, hibe edilemez, vakfedilemezdi ancak babadan oğula bir işletme olarak geçebilirdi.
Köylü bağımsız bir işletme ünitesi olarak toprağını işlerdi.
Kanunların belirlediği yükümlülükler dışında hiç kimse kendisine başka bir iş yaptırtamazdı.
Bu bakımdan köylü hür ve bağımsız idi. Devlet köylünün haklarını garanti altına almıştır.
Köylü bu sistemin kurulmasında ve işletilmesinde önemli rol oynamıştır.
Bu sisteme göre köy toplumun teşkilatlı bir yapıya sahip olmuştur.
Bu sistemin temelini bir çift öküzle işlenebilecek bir toprak birimine tasarruf eden evli bir köylü aile oluşturmuştur.
Tasarruf edilen toprak birimine çift veya çiftlik adı verilmiştir.
Çifthane sisteminde ailenin emeği, bir çift öküzün gücü ve tarlanın verimi önemlidir.
Çifthane sistemine göre topraklar devletin malıdır.
Toprağın işletilmesi çifthane sistemine göre aileye aittir.
Devlet çifthane birimlerinin parçalanmadan devam ettirilmesine özen göstermiştir.
Bu sistemde köylü, devletin toprakları üzerinde sürekli bir kiracı durumundaydı.
Çiftçi ölünce çiftliğin tasarruf hakkı oğluna geçiyordu.
Çiftliğin parçalanmaması için oğullar toprağı işleyip vergilerini veriyorlardı.
Erkek çocuk kalmamışsa eşi, kızı, yakın akrabaları toprağı işleme hakkına sahipti.
Eğer toprağı işletme konusunda kimse kalmamışsa köydeki topraksız köylülere verilirdi.
Görsel 3.7: Osmanlı toprak sistemi (Temsilî) 74 Toprağı işleten köylü yöreye ve toprağın verimlilik durumuna göre devlete çift resmi veya kulluk akçesi adında bir vergi ödemiştir.
Köylü bu vergi dışında ürettiği hububat, sebze, meyve, bal, hayvan vb.
gibi mamullerden kanunlarda belirtildiği biçimde devlete vergi ödemiştir.
Köylü işlettiği çiftliğinin bir kısmını üç seneye kadar dinlendirme hakkına sahipti.
Dinlendirme sürelerinin dışında toprağı boş bırakıp işletmezse çiftbozan adında vergi ödemek zorunda kalmıştır.
Çifthane sistemi Osmanlı ekonomik yapısı içinde tarımsal üretimin ne kadar önemli olduğunu göstermektedir.
Bu sistem sayesinde Osmanlı toprakları boş kalmamıştır.
Zirai üretimin sürekliliği sağlanmıştır.
Böylece üretim-tüketim dengesi sağlandığı gibi fiyat istikrarı da sağlanmıştır.
4.
TİCARET Osmanlı Devleti’nde şehirlerdeki tüccarlar önemli bir sınıfı oluşturmuştur.
Mahalli üretim ve ticaret, esnaf tarafından yapılmıştır.
Osmanlı’da ticaret temel geçim kaynakları arasında yer almaktadır.
Daha çok şehirlerde halkın bir araya geldiği mekânlarda ticari faaliyetler yürütülmüştür.
Osmanlı Devleti ticarete önem vermiştir (Görsel 3.8).
Tüccarlar tarımla uğraşanlar ve zanaatkarlara göre daha serbest faaliyet yapmışlardır.
Toplumda tüccar sayesinde refahın arttığına, ucuzluğun yayıldığına ve ülkenin zenginleştiğine inanılmıştır.
Osmanlı ekonomi anlayışında ticaret, halkın temel ihtiyaçlarının karşılanmasını kolaylaştıran bir faaliyet olarak görülmüştür.
Osmanlı Devleti’nde ticaretin geliştirilmesine yönelik tedbirler alınmıştır.
Osmanlı padişahları tüccarları korumuşlar ve ticareti kolaylaştırmaya yönelik önlemler almışlardır.
Osmanlı Devleti’nin çifthane sistemini uygulaması toplumsal yaşamı nasıl etkilemiş olabilir?
DÜŞÜNELİM Görsel 3.8: Osmanlı’da ticaret 75 4.1.
Esnaf ve Lonca Teşkilatı Osmanlı şehir halkının önemli bir grubunu esnaflar oluşturur.
Kâğıtçı, ciltci, terzi, kürkçü, kalaycı, telci, berber gibi farklı hizmet sektöründe çalışan meslekî teşekküller bulunmaktaydı.
Bu meslek dalları küçük ticaret erbabı ve zanaatkarlardan oluşan esnaf grubunu oluşturmuştur.
Esnaflar ham maddeyi işleyerek üretim yapmışlar ve ürettikleri ürünleri dükkanlarında satmışlardır.
Osmanlı Devleti’nde üretilen ürünler ile zanaat erbabının kendi eliyle ürettiği malı satması ticaretin gelişmesini sağlamıştır.
Kasaba ve şehirlerde üretim yapan zanaat erbabı sınıflar biçiminde loncalar hâlinde teşkilatlanmıştır.
Lonca Teşkilatının aşağı derecelerinde çıraklar, kalfalar ve ustalar yer almıştır.
Loncaların üst seviyelerinde şeyh, nakib, duacı, çavuş, yiğitbaşı ve kethüda yer almıştır.
Kethüda dışarıda loncayı temsil ederek hükümet işlerini yürütmüştür.
Yiğitbaşı pazardan ham madde alarak ustalar arasında eşit dağıtmak, işlenen malın loncanın belirlediği ölçülere uyup uymadığını denetlemek ve bu malları öbür loncalara ve dükkanlara dağıtmakla görevlidir.
Şeyh ahlaki ve dinî bir otorite olup çıraklık ve ustalık törenlerini yönetir, cezaların uygulanmasını sağlardı.
Ehl-i hibre loncada yer alan her mesleğin sırrını çok iyi bilen, malların niteliği hakkında görüş bildiren, fiyatların tespitinde yardımcı olan ve anlaşmazlıkları çözümleyen uzman kişidir.
Üst seviyede yer alan bu görevliler tecrübeli ustalar arasından seçilmiştir.
Osmanlı ekonomik ve toplum yapısı açısından Lonca Teşkilatı önemli bir yere sahiptir.
Lonca Teşkilatı esnafın kendi haklarını korumuş, kalite ve fiyat kontrolü sayesinde tüketicinin korunmasını ve toplumun istikrarını sağlamıştır.
Loncalar, esnaflar arasında ürünlerin kalitesini artırmakla beraber esnafın eğitilmesini de sağlamıştır.
Herhangi bir meslek dalında çalışan çırakların kalfalığa, kalfalıktan ustalığa yükselmesi Lonca Teşkilatının izni ile gerçekleştirilmiştir.
Ustalığa yükselen bir kimse gedik adı verilen dükkan açma yetkisini Lonca Teşkilatından alarak dükkan açabilmiştir.
Lonca Teşkilatı: Türkiye Selçuklu Devleti’nde kurulmuş esnaf teşkilatı olan Ahi Teşkilatının devamı niteliğindedir.
BİLGİ KUTUSU Lonca Teşkilatına günümüzde benzeyen kurumlar var mıdır?
DÜŞÜNELİM 76 Narh Uygulaması: Narh, devlet başkanının veya yetki verdiği memurların pazarlara, esnafa mallarını belli bir fi - yata satmalarını emretmesi ve belirlenen fiyattan aşağı veya yukarı bir fiyata satış yapılmasının yasaklanması demektir.
Osmanlı Devleti halkın refah ve huzurunu sağlamak ama - cıyla tüketici ve üreticiyi koruyacak tedbirler almıştır.
Bu çerçevede üretimden tüketime kadar her aşamayı denetim altında tutmayı amaç edinmişlerdir.
Narh sistemi bu de - netim sürecinin son aşamasını oluşturmaktadır.
Rekabet şartlarından doğan olumsuzlukları gidermek amacıyla Os - manlı Devleti narh sistemini uygulamıştır.
Rekabet orta - mındaki fiyatların farklılaşması ve eksik rekabetin ortaya çıkması piyasalarda olumsuz ekonomik koşullara neden olmuştur.
Bundan dolayı Osmanlı Devleti rekabetin oluş - madığı piyasalarda halkın menfaatleri doğrultusunda de - netlemek amacıyla narh sistemini uygulamıştır.
4.2.Toplumsal Hayat ve Mesleki Eğitim Osmanlı Devleti’nde yönetici kadro dışında şehir halkını oluşturan reayanın en önemli gruplarından birini tüccarlar oluşturmaktadır.
Tüccarlar toplumda özel bir öneme sahip - tir.
Toplumda tüccar sayesinde refahın arttığına, ucuzluğun yayıldığına ve ülkenin zenginleştiğine inanılıyordu.
Esnaflar şehir halkının önemli bir kısmını oluşturmaktadır.
Lonca Teşkilatı klasik dönem Osmanlı eğitim sistemin - de mesleki eğitimin verildiği bir teşkilat yapısıdır.
Lonca - lardaki mesleki ve teknik eğitim usta-çırak ilişkisi içinde yürütülmüştür.
Loncalarda esnaf ve zanaatkarların mes - leki eğitim almalarına olanak sağlanmıştır.
Küçük yaştaki çocuklar yamak adı verilen bir mesleki statüyle ustanın yanında çalışmaya başlamıştır.
Ustanın onayıyla yamak olan kimse çıraklığa yükselmektedir.
Çıraklıktan kalfalığa geçiş de yine ustanın onayına bağlıdır.
Kalfalığın ardından ustalık süreci başlamaktadır.
Osmanlı şehirlerinde farklı iş kollarına mensup olan meslek dalları bulunmaktadır.
Narh defterlerine kayıtlı olan meslekler arasında kâğıtçı, ciltçi, terzi, kürkçü, kalay - cı, telci, çadırcı, bıçakçı, iğneci, berber, kuyumcu, maran - goz, demirci vb.
gibi pek çok meslek grubu yer almaktadır.
Zanaat erbabından oluşan bu esnaflar kendi iş kollarıyla ilgili ham maddeyi işleyerek üretim ve bunların satışını yapmaktaydı.
77 4.3.Ticaret Mekânları Osmanlı Devleti’nin ekonomik sistemi içerisinde ticaret mekânları önemli bir yere sahiptir.
Osmanlı vakıf sistemi sayesinde başta İstanbul olmak üzere hemen hemen bütün şehirlerde ticaret merkezleri oluşturmuştur.
Bu ticaret merkezleri sayesinde tebaanın ihtiyacı olan ürünlere ulaşmaları kolaylaştırılmıştır.
Osmanlı Devleti’nde İstanbul önemli bir ticaret merkezidir.
Burada bedestenler, hanlar, kervansaraylar ve çarşılar sokaklar boyunca sıralanmış dükkanlar bulunmaktaydı.
Liman: Osmanlı ekonomik sistemi içinde liman bölgesi ve çarşılar ekonomik faaliyetlerin canlanmasına katkı sağlamıştır.
İstanbul liman bölgesinde ticareti yapılan ürünlere göre iskeleler oluşturulmuştur (Görsel 3.9).
Yemiş Pazarı İskelesi, Odun Pazarı İskelesi, Balat İskelesi gibi özel mahaller yer almıştır.
İstanbul’a Kırım, Tuna ve Karadeniz’den getirilen malzemeler Haliç içindeki iskelelerde boşaltıldıktan sonra kontrol edilerek depolama ve işlenmesi için sevk edilmiştir.
Kervansaray: Osmanlı Devleti bulunduğu coğrafya itibariyle ticaret yollarının kesişme noktasında yer almaktadır.
İstanbul ticaretin en büyük pazarını oluşturmuştur.
Ticaretin geliştirilmesi ve tüccarların mallarıyla birlikte korunması için şehirlerin arasına kervansaraylar yaptırılmıştır (Görsel 3.10).
Pazar Yeri: Osmanlı’da bedestenin etrafında çarşılar bulunurdu.
Çarşıların ortasında ya da yanında olan alışveriş yerlerine pazar yeri denilmektedir.
Pazar yerleri yolların geçtiği ve ticaretin yapılabildiği yerlerde kurulmuştur (Görsel 3.11).
Şehir ile tarımsal bölgeler arasında yer almış mübadele merkezleridir.
Şehir ile kırsal kesimi birleştiren mekândır.
Görsel 3.9: İstanbul Limanı’ndan bir görünüş Görsel 3.10: Öküz Mehmetpaşa Kervansarayı Kuşadası Görsel 3.11: Osmanlı’da pazar yeri 78 Bedesten: Osmanlı Devleti’nde ticaret merkezleri önemlidir.
Ticaret yaşamının merkezi bedestenlerdir (Görsel 3.12).
Osmanlı şehirlerinde merkezde bir ulu cami ile bedesten yer almaktadır.
Fatih Sultan Mehmed, Ayasofya Cami Vakfına ait olmak üzere bir bedesten yapılmasını emretmiştir.
Esnafa ait dükkanlar bedestenin etrafında dizilidir.
Her dükkan grubu bir çarşı oluştururdu.
Bu çarşıların üzerleri genellikle taş kubbelerle örtülmüştür.
Kapan: Osmanlı Devleti’nde ticareti yapılan malların toptan getirildiği ticaret merkezleridir (Görsel 3.13).
Toptan getirilen mallar buradan perakendeci tüccara dağıtılmıştır.
Buradaki mallar üzerinde Osmanlı Devleti gümrük almıştır.
Görsel 3.12: Osmanlı’da Bedesten Görsel 3.13: Bursa Kapan Han Osmanlı Devleti’nde ticaret mekânlarının farklılık göstermesinin nedenleri neler olabilir?
Bu ticaret mekânları Osmanlı ekonomisini nasıl etkilemiş olabilir?
DÜŞÜNELİM 5.
VAKIF SİSTEMİ Osmanlı Devleti’nde şehirler genellikle cami etrafında toplanmış medrese, imaret, misafirhane, hastane, han, hamam, kervansaray, tekke, zaviye, mektep gibi dinî, kültürel ve sosyal tesisler çevresinde kurulmuştur.
Şehirlerin kurulmasında evler, dükkanlar, fırın, değirmen, pazar yerleri gibi iktisadi ve içtimai ihtiyaçların karşılanacağı binaların imarı gerçekleşmiştir.
Camiler ibadet yeri olmanın yanında müslümanların işlerini gördükleri ve herhangi bir devlet emrinin ya da kararının görüşülüp karara bağlandığı yer olarak da kullanılmıştır.
Han ve kervansaraylar, yollar üzerinde ve şehirlerde kurulmuştur.
Misafirlerin ve tüccarların güvenlik içinde seyahat etmeleri sağlanmıştır.
Zaviyeler, yolcuların uğrak yeri olup yiyecek, içecek ve yatacak yer buldukları yerlerdir.
Zaviyeler devletin kuruluşunda hizmette bulunmuş ahilere, babalara ve alperenlere vakıf olarak verilmiştir.
Toplumun ihtiyaç duyduğu dinî ve sosyal hizmetlerin yerine getirilmesi amacıyla oluşturulan hayır kurumlarına vakıf adı verilir.
Vakıf sahibi taşınır veya taşınmaz mallarının bir kısmını veya tamamını maddi bir beklenti olmaksızın vakfedebilirdi.
Padişahlar, valide sultanlar, padişah hanımları ile devlet yöneticileri de mal ya da gelirlerini vakfedebilirlerdi.
79 Vakıf, İslam devletlerinde önem kazanmış, sosyal ve iktisadi hayat üzerinde derin izler bırakmış dinî ve hukuki bir müessesedir.
Vakıflar, Osmanlı Devleti’nde en zengin ve etkili müesseselerden biri hâline gelmiştir (Görsel 3.14).
Fethedilen ülkelerde Türk kültürünün yerleştirilmesi, ordunun teçhiz edilmesi, donanmanın desteklenmesi, öğrenciler için yurtlar yapılması gibi hususlarda önemli görevler yapmışlardır.
Vakıflar Osmanlı medeniyetinin gelişmesine katkı sağlamıştır.
Osmanlı Devleti’nin siyasi, sosyal, ekonomik ve kültürel gelişimine bağlı olarak hayır işlerini gerçekleştirmek amacıyla ülkenin hemen her yerinde vakıflar kurulmuştur.
Vakıflar sosyal hayatta çeşitli faaliyet alanlarında hizmet vermeye başlamıştır.
Camiler, mescidler, medreseler, mektepler, imaretler, kervansaraylar, zaviyeler, hastaneler, kütüphaneler, sebiller vb.
gibi hayır işleri vakıflar tarafından yapılmıştır.
Bununla beraber hayır kurumlarının masraflarının karşılanması amacıyla bina, arazi, nakit para gibi gelir kaynaklarının teşkil ettiği vakıflar bulunmaktadır.
Vakıflar aracılığıyla 1540 yılında sadece Anadolu’da 45 imaret, 342 cami, 1055 mescit, 110 medrese, 626 zaviye, 154 muallimhane, 1 kalenderhane, 1 mevlevihane, 2 dârulhuffaz, 75 büyük han ve kervansaray işletilmekte idi. Yine aynı tarihte Anadolu’da 121 müderris, 3756 hatib, imam ve müezzin ile 3299 şeyh, şeyhzade, kayyum, talebe veya mütevelliye maaş ödenmekte idi.
Vakıfların faaliyetlerini düzenli ve sürekli olarak yapabilmesi için düzenli gelirlere ihtiyaçları bulunmakta idi. Bundan dolayı vakıfların bütün masraflarının karşılanabilmesi ve çalışanların ücretlerinin ödenebilmesi için vakfın kurucusu tarafından taşınır ve taşınmaz mallar vakfedilmiştir.
Vakfedilen mallar arasında araziler, vergiler, mesken olarak kullanılan binalar, dükkanlar, menkuller bulunmaktadır.
Vakıflar Türk-İslam kültürünün gelişmesine katkı sağlamışlardır.
İnsanlar arasında sosyal adaletin sağlanması ve farklılıkların kaldırılması açısından önemli bir rol oynamıştır.
Şehirlerin su ihtiyacının karşılanması amacıyla su bendleri, su kuyuları, çeşme ve sebil vb.
gibi işler yaptırılmıştır.
Sokakların aydınlatılması, temizlenmesi ve şehirlerin güzelleşmesini sağlamak amacıyla vakıflar kurulmuştur.
Yol, köprü, konak yerleri tesis etmek için kurulan vakıflar bulunmaktadır.
Osmanlı Devleti’nde sosyal refah seviyesinin yükseltilmesine hizmet eden imaret sisteminin oluşturulması vakıf müesseseleri sayesinde mümkün olmuştur.
Vakıflar aracılığıyla kurulan külliyeler Türklerin ilim, sanat, sosyal yardım ve dinî müesseselere önem vermelerinin bir sonucu olarak ortaya çıkmıştır.
Fakirlerin ücretsiz olarak muayene edilmesi ve ilaçlarının ücretsiz olarak verilmesi vakıflar sayesinde gerçekleşmiştir.
Görsel 3.14: Osmanlı’da Vakıf 80 Fatih Sultan Mehmet Vakfiyesi’nden “Ben İstanbul fatihi Fatih Sultan Mehmed alın terimle kazanmış olduğum akçelerimle satın aldığım İstanbul’un Taşlık mevkisinde bulunan 136 adet dükkânı aşağıdaki şartlarla vakf eylerim: Bu gayrimenkullerden elde edilecek gelir ile İstanbul’un her sokağına ikişer kişi tayin ettim.
Bunlar ki, ellerindeki bir kap içerisinde kireç tozu ve kömür külü ile günün belirli saatlerinde bu sokakları gezeler.
Bu sokaklara tükürenlerin, tükürükleri üzerine bu tozu dökeler ki, yevmiye 20’şer akçe alsınlar.
Ayrıca 10 cerrah, 10 tabib ve 3 de yara sarıcı tâyin ettim.
Bunlar ayın belli günlerinde İstanbul’a çıkarak istisnasız her kapıyı vuralar ve o evde hasta olup olmadığını soralar; var ise tedavisini yapsınlar, tedavisi evde mümkün değilse kendilerinden hiçbir karşılık beklemeksizin Dâru’l-Aceze’ye kaldırarak orada tedavi etsinler.
Gıda kıtlığı ortaya çıkarsa bırakmış olduğum 100 silâh ile vahşî hayvanların yumurta veya yavruda olmadığı sıralarda avlanarak hastalarımızı gıdâsız bırakmayalar.
Ayrıca külliyemdeki imarethanede şehitlerin aileleri ve İstanbul şehrinin fakirleri yemek yiyeler!
Ancak yemek yemeye veya almaya bizâtihî kendileri gelmeyip yemekleri havanın loş bir karanlığında ve kimse görmeden kapalı kaplar içerisinde evlerine götürüle!..” OKUMA PARÇASI 1514 yılında Üsküdar’da Karaca Ahmed’de vakıflar tarafından cüzzamlıların tedavi edilmesi amacıyla Miskinler Tekkesi adı verilen bir hastane açılmıştır.
Kanuni’nin eşi Hürrem Sultan tarafından İstanbul’da Haseki Camisi yanına yaptırılan hastane 1539 yılında açılmıştır.
Osmanlı Vakıf Sisteminin halkın ihtiyaçlarının karşılanmasındaki rolü nedir?
DÜŞÜNELİM Yukarıdaki metinde Fatih Sultan Mehmed’in vakfiyesinden vakıfların sosyal hayatta çeşitli alanlarda hizmet verdiği görülmektedir.
Bu durum Osmanlı Devleti’nde sosyal devlet anlayışını nasıl etkilemiş olabilir?
DÜŞÜNELİM NELER ÖĞRENDİK?
Osmanlı Devleti İstanbul’un alınmasından sonra burada yaşayan gayrimüslimlere karşı anlayışla yaklaşmıştır.
İstanbul’da kalmalarına müsaade edildiği gibi kendileri için mahalleler kurabilmelerine izin verilmiştir.
Fatih Sultan Mehmed’den itibaren Osmanlı Devleti gayrimüslimleri millet sistemi içinde değerlendirmiştir.
İslam düşüncesinde ümmet anlayışı bütün Müslümanları kapsayan bir kavram olarak görülmektedir.
Osmanlı düşünce geleneklerinde millet kavramı ise daha geniş bir grubu kapsamaktadır.
Osmanlı Devleti farklı dinî ve kültürel kimliklere sahip toplum kesimlerini millet sistemi sayesinde idare etmiştir.
Osmanlı Devleti fethettiği yerleşim yerlerini İslam kültürünün etkisiyle yönetmiştir.
Gayrimüslimler Osmanlı Devleti’nin toplum yapısı içinde yaşamışlardır.
Gayrimüslimler Osmanlı Devleti tarafından hoşgörü anlayışı içinde yönetilmiştir.
Gayrimüslimler kendi mahallelerinde yaşama imkânına sahip olmuşlar, kendilerine özgü kanunlar düzenlenmiştir.
Osmanlı şehir ve mahallelerinde çok kültürlü bir sosyal hayat bulunmaktadır.
Osmanlılar belirli yerlerde muayyen zamanlarda panayırlar düzenlemiştir.
Şenlikler eğlence biçiminde gerçekleşmiştir.
Osmanlı padişahlarının tahta çıkışlarında, sünnet ve düğün törenlerinde şenlikler düzenlenmiştir.
Dinî törenler insanların bir arada bulunmalarını sağlamıştır.
Mevlid, sürre-i hümâyun gibi törenler dinî olarak yapılmış törenlerdir.
Osmanlı mutfak kültüründe Osmanlı’ya özgü yiyecek ve içecekler hazırlanmıştır.
Et, yemeklerin vazgeçilmezidir.
Özellikle koyun eti tercih edilmektedir.
İçecekler arasında şerbetler önemlidir.
Osmanlı Devleti’nde toprak mirî, mülk ve vakıf toprakları olmak üzere üçe ayrılmaktadır.
Mirî topraklar devlete ait olup işletim hakkı tebaaya verilmiştir.
Mülk topraklar şahısların özel mülkiyetidir.
Vakıf topraklar ise vakıfların ihtiyaçlarını karşılamak amacıyla tahsis edilmiş topraklardır.
Topraklar üzerinde uygulanan politika ile zirai üretimin sürdürülmesine özen gösterilmiştir.
Osmanlı ekonomisinde ticaret önemli bir yere sahiptir.
Ticari faaliyetler esnasında Lonca Teşkilatı ile narh sisteminin uygulanması ekonomiyi düzenlemektedir.
Loncalar aynı zamanda toplumsal hayat ve mesleki eğitimi de düzenlemektedir.
Ticaret mekânları arasında liman, kervansaray, pazar yeri, bedesten ve kapan yer almaktadır.
Osmanlı Devleti tebaanın ihtiyacı olan imar faaliyetlerinin vakıflar aracılığıyla yapılmasını sağlamıştır.
Sosyal hayatta vakıflar çeşitli faaliyet alanlarına sahiptir.
81 1.
Aşağıdakilerden hangisi Osmanlı Devleti’nde gayrimüslimler ile Müslümanları bir arada tutmak için uyguladığı sistemdir?
A) Tımar sistemi B) Ümmet sistemi C) Vakıf sistemi D) Millet sistemi 2.
Aşağıdakilerden hangisi Osmanlı Devleti’nde gayrimüslimler ile Müslümanlar arasındaki temel ayrımdır?
A) Adalet B) Askerlik C) Din D) Hukuk 3.
Aşağıdakilerden hangisi Osmanlı şehir ve mahalle kültüründe görülen çok kültürlü sosyal hayatta dinî törenlerden biri olarak gösterilebilir?
A) Sürre-i Hümâyun B) Divân-ı Hümâyun C) Gulâm sistemi D) Ümmet sistemi 4.
Aşağıdakilerden hangisi Osmanlı Klasik dönemde okuma evi olarak faaliyet gösteren mekândır?
A) Kahvehane B) Kıraathane C) Bozahane D) Çifthane 5.
Osmanlı Devleti’nde toprak yapısı mirî, mülk ve vakıf topraklar olarak üçe ayrılmaktadır.
Aşağıdakilerden hangisi mirî toprakların özellikleri arasında yer almaktadır?
A) Mülkiyeti şahıslara ait topraklardır.
B) Öşür vergisi alınmaktadır.
C) Mülkiyeti devlete ait topraklardır.
D) Tımar sistemine uygun olmayan topraklardır.
6.
Aşağıdakilerden hangisi mirî topraklar içerisinde yer alan ve gelirleri devlet hazinesine aktarılan toprak türüdür?
A) Mukataa B) Paşmaklık C) Yurtluk D) Vakıf 82 3.
ÜNİTE ÖLÇME VE DEĞERLENDİRME SORULARI 7.
Osmanlı Devleti’nde Lonca Teşkilatı ekonomik sistem ve toplum yapısı açısından önemli bir müessesedir.
Buna göre Lonca Teşkilatı ile ilgili olarak; I. Esnaflar tarafından kurulmuş bir teşkilattır.
II.
Fiyat ve kalite kontrol yapılmasını sağlamıştır.
III.
Ehl-i hibre tarafından yönetilmiştir.
Durumlarından hangileri söylenebilir?
A) Yalnız I B) Yalnız II C) I ve II D) II ve III 8.
Aşağıdakilerden hangisi Osmanlı ekonomik sistemi içinde yer alan ticaret mekânlarından biri olarak gösterilemez?
A) Liman B) Bedesten C) Kapan D) Karum 9.
Aşağıdakilerden hangisi Vakıf Sistemi’nin Osmanlı Devleti’ne faydalarından biri olarak gösterilemez?
A) Medeniyetin gelişmesini sağlamıştır.
B) Tımar sistemi ile asker yetiştirmiştir.
C) Fethedilen yerlere Türk kültürü taşınmıştır.
D) Tüccarların güvenli seyahat etmelerini sağlamıştır.
10.
Aşağıdakilerden hangisi Osmanlı’da vakıfların faaliyet alanlarından biri olarak gösterilemez?
A) Devlet görevlilerini tayin etmek B) Cami ve mescitlerin inşa edilmesini sağlamak C) Hayır kurumlarının masraflarını karşılamak D) Öğrenciler için yurt yapılmasını sağlamak 83 SÖZLÜK alim: Bilen.
ayin: Dinî tören, ritüel.
ayrıcalık: Başkalarından ayrı ve üstün tutulma durumu, imtiyaz.
bozgun: Bir toplulukta karşılıklı güvenin bozulması ile beliren karışıklık.
bürokratik: Kamu yönetimi ile ilgili.
cami: Müslümanların ibadet etmek için toplandıkları yer.
cevaz: İzin, müsaade.
çırak: Zanaat öğrenmek için bir ustanın yanında çalışan kimse.
darüşşifa: Sağlık yurdu.
derebeylik: Derebeyi olma durumu.
despotluk: Despot olma durumu, istibdat, despotizm.
egemenlik: Milletin ve onun tüzel kişiliği olan devletin yetkilerinin hepsi, hükümranlık hâkimiyet.
ehil: Bir işte yetkili olan, bir işi yapan, erbap.
eyalet: Osmanlı Devleti’nde en büyük sivil veya askerî yönetim bölgesi.
ferace: Kadınların sokakta giydikleri, mantoya benzer, arkası bol, yakasız, çoğu kez eteklere kadar uzayan üst giysisi.
fikriyat: Düşünceler.
fütuhat: Zaferler, fetihler.
hanedan: Hükümdar devlet büyüğü vb.
bir kişiye dayanan soy, büyük aile.
hat: Yazı, çizgi.
A B C D E F H Ç 84 heyet: Kurul.
himaye: Koruma, gözetme, esirgeme, koruyuculuk, gözetim.
hiyerarşi: Aşama sırası.
hutbe: Cuma ve bayram namazlarında minberde okunan dua ve verilen öğüt.
hücum: Saldırı.
imaret: İmarethane.
imtiyaz: Başkalarına tanınmayan özel, kişisel hak ve şart, ayrıcalık.
iskele: Deniz taşıtlarının yanaştığı, çoğu tahta ve betondan yapılmış, denize doğru uzanan yer.
istimâlet: Gönül Alma.
ittifak: Anlaşma, uyuşma, bağlaşma.
kalfa: Aşaması çırakla usta arasında bulunan zanaatçı.
kapitülasyon: Bir ülkede yurttaşların zararına olarak yabancılara verilen ayrıcalık hakları.
keşif: Var olduğu bilinmeyen bir şeyin ortaya çıkarılması.
kızak: Tersanelerde üzerinde gemi yapılan, onarılan veya gemiyi suya indirip sudan çıkarmaya yarayan ızgara.
kilise: Hristiyanların ibadet etmek için toplandıkları yer.
krallık: Kral olma durumu, kraliyet.
kuşatma: Bir ülkenin veya bir yerin dış dünya ile olan her türlü bağlantısını kuvvet kullanarak kesme, abluka, ihata, muhasara.
liyakat: Bir kimsenin, kendisine iş verilmeye uygunluk, yaraşırlık durumu.
mahya: Ramazan gecelerinde, camilerde iki minare arasına gerilen ipler üzerine kandil veya elektrik ampulleriyle yazılan yazı veya yapılan resim.
manastır: Bazı kesin kurallara bağlı rahip veya rahibelerin dünya ile ilgilerini keserek yaşadıkları yapı, keşişhane.
İ K L M 85 medrese: İslam ülkelerinde, genellikle İslam dini kurallarına uygun bilimlerin okutulduğu yer.
mescit: Genellikle minaresiz, küçük cami.
meskûn: Yurt edinilmiş yer.
meşruiyet: Meşruluk.
minyatür: Çoğunlukla eski yazma kitaplarda görülen, ışık, gölge ve hacim duygusu yansıtılmayan küçük, renkli resim sanatı.
muhasara: Kuşatma.
musiki: Müzik, kulağa hoş gelen sesler dizisi.
mükellef: Yükümlü, eksiksiz, özenli bir biçimde yapılmış.
payitaht: Başşehir, başkent.
peçe: Kadınların sokakta yüzlerine örttükleri ince siyah örtü.
piyade: Yaya olarak savaşan askerlerin oluşturduğu sınıf.
protokol: Bir toplantı, oturum, soruşturma sonunda imzalanan belge.
reform: Düzeltme.
saray: Hükümdarların veya devlet başkanlarının oturduğu büyük yapı.
sarık: Kavuk, fes gibi bazı başlıkların üzerine sarılan tülbent, şal.
sırt: Dağların veya tepelerin üst bölümü.
sömürge: Bir devletin kendi ülkesinin sınırları dışında egemenlik kurarak yönettiği ekonomik veya siyasal çıkarlar sağladığı ülke, sömürülen ülke, müstemleke, koloni.
stratejik: Önemli.
şato: Avrupa’da soylu kimselerin oturduğu, çevresi hendek, sur ve kulelerle çevrili konak.
tahrir: Yazma, kitabet, kompozisyon.
tellal: Herhangi bir şeyi, olayı veya bir şeyin satılacağını halka duyurmak için çarşıda, pazarda yüksek sesle bağıran kimse, çağırtmaç.
P S T R Ş 86 teşrifat: Resmî günlerde ve toplantılarda devlet büyüklerinin makam ve mevki sıralarına göre kabulü.
töre: Bir toplulukta benimsenmiş, yerleşmiş davranış ve yaşama biçimlerinin, kuralların, görenek ve geleneklerin, ortaklaşa alışkanlıkların, tutulan yolların bütünü, âdet.
usta: Bir zanaatı gereği gibi öğrenmiş olan ve kendi başına yapabilen kimse.
üs: Bir askerî harekâtta birliklerin gereksinim duyduğu her türlü gerecin toplandığı, dağıtıldığı bölge.
veraset: Mirasta hak sahibi olma.
vergi: Kamu hizmetlerine harcanmak için hükûmetin, yerel yönetimlerin yasalara göre doğrudan doğruya veya bazı malların fiyatlarının üstüne koyarak dolaylı yoldan herkesten topladığı para.
yamak: Bir işte yardımcı olarak çalışan erkek.
yaşmak: Kadınların ferace ile birlikte kullandıkları, gözleri açıkta bırakan, ince yüz örtüsü.
yükümlülük: Yapılması zorunlu olan iş veya bir işi yapma zorunluluğu, yükümlülük, yüküm, mükellefiyet, mecburluk, mecburiyet.
zimmi: İslam devleti tebaasında olan ve haraç veren Hristiyanlar, Yahudiler.
U Y Ü Z V 87 88 KAYNAKÇA • İnalcık, Halil, Osmanlı İmparatorluğu Klasik Çağ (1300-1600), Çeviren: Ruşen Sezer, Yapı Kredi Yayınları, İstanbul, 1995.
• Ayverdi, Ekrem Hakkı, “Fatih”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 338-354.
• Baltacı, Cahit, “Osmanlı Devleti’nde Eğitim ve Öğretim”, Türkler Ansiklopedisi, Cilt 11, Yeni Türkiye Yayınları, Ankara, 2002, s. 446-462.
• Bayır, Önder, “Çağ Açan Fetih İçin Yapılan Hazırlıklar”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 322-337.
• Doğan, İlyas, “Osmanlı Toplumsal Yapısı ve Sivil Toplum”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 292-314.
• Ekinci, Mustafa, “Yavuz Sultan Selim Dönemi’nde Osmanlı-Safevi İlişkileri”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 446-458.
• Emecen, Feridun, “Sultan Süleyman Çağı ve Cihan Devleti”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 501-520.
• Ercan, Yavuz, “Yavuz Sultan Selim Dönemi”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 421-445.
• Gürtuna, Sevgi, “Klasik Dönemde Osmanlı Kadınının Giyim Tarzı”, Türkler Ansiklopedisi, Cilt 11, Yeni Türkiye Yayınları, Ankara, 2002, s. 909-920.
• Karpuz, Emine, “Anadolu Mutfaklarında Kullanılan Bakır Kaplar ve Osmanlı Dönemi Örnekleri”, Türkler Ansiklopedisi, Cilt 12, Yeni Türkiye Yayınları, Ankara, 2002, s. 425-432.
• Ökten, Sadettin-Can, Aynur, “Fetih’ten Günümüze İstanbul Kent Mekânının Oluşumu”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 540-567.
• Eroğlu, Haldun, “Klasik Dönem Osmanlı Şehzadelik Kurumuna Dair Bazı Görüşler”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 855-859.
• Göğebakan, Göknur, “Doğu Anadolu’nun Osmanlı Hakimiyetine Girişi”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 459-469.
• Gökbilgin, Tayyip, “Süleyman I”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 521-554.
89 • Gündüz, Ahmet, “İstanbul’un Osmanlılar Tarafından Fethi, Türk-İslam ve Avrupa Açısından Önemi”, Karadeniz Araştırmaları, Cilt: 5, Sayı: 17, Bahar 2008, s. 51-66.
• Karadeniz, Hasan Basri, “Osmanlı Devleti’nin Beylikleri İlhak Siyaseti ve Dulkadirli Beyliği’nin İlhakı”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 486-498.
• Kavas, Ahmet, “Afrika’da Türklerin Hakimiyeti ve Kurdukları Devletler”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 575-588.
• Kopraman, Kazım Yaşar, “Osmanlı-Memlûk Münasebetleri”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 470-485.
• OFLAZ, Mustafa “Osmanlı Dirlik Sistemi”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 695-708.
• Ortaylı, İlber, “Osmanlı İmparatorluğu’nda Millet Sistemi”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 216-220.
• Öztürk, Temel, “Osmanlılarda Narh Sistemi”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 861-871.
• Savaş, Ali İbrahim, “Osmanlı Devleti ile Habsburg İmparatorluğu Arasındaki Diplomatik İlişkiler”, Türkler Ansiklopedisi, Cilt 9, Yeni Türkiye Yayınları, Ankara, 2002, s. 555-566.
• Yediyıldız, Bahaeddin, “Klasik Dönem Osmanlı Toplumuna Genel Bir Bakış”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 183-215.
• YILDIZ, Cengiz, “Türk Kültür Tarihinde Kahve ve Kahvehane”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 635-639.
• Yıldız, M. Cengiz, “Türk Kültür Tarihinde Kahve ve Kahvehane”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 635-639.
• Orhonlu, Cengiz, “Şehir Mimarları”, Türkler Ansiklopedisi, Cilt 10, Yeni Türkiye Yayınları, Ankara, 2002, s. 528-539.
• Kurtaran, Uğur, “XVIII.
Yüzyıl Osmanlı-Avusturya Siyasi İlişkileri”, Tarih Okulu Dergisi, Yıl 7, Sayı XVII, 2014, s. 393-419.
90 GÖRSEL KAYNAKÇA 10 Fatih Sultan Mehmed’in İstanbul’a Girişi http://www.ttk.gov.tr/tarihveegitim/istanbulun-fethi/ erişim tarihi: 14.07.2018 15 Rumeli Hisarı www.123rf.com erişim tarihi: 15.05.2018 16 İstanbul’un Fethi’nde kullanılan toplar www.123rf.com erişim tarihi: 16.05.2018 17 Fatih’in İstanbul’u Fethi http://www.ttk.gov.tr/tarihveegitim/istanbulun-fethi/ erişim tarihi: 17.05.2018 18 Gemilerin karadan yürütülmesi http://www.ttk.gov.tr/tarihveegitim/istanbulun-fethi/ erişim tarihi: 18.05.2018 19 Amasra’dan bugünkü görünüş http://www.amasra.gov.tr/ erişim tarihi: 20.05.2018 24 Çaldıran Muharebesi https://www.sondevir.com/arsiv/caldiran-meydan-savasiyapildi-h89318.html erişim tarihi: 22.05.2018 30 Kanuni Sultan Süleyman’ın Zigetvar’daki Anıtı http://www.tika.gov.tr/tr/haber/tika_ tarafinda _yenilenen_turk_macar_dostluk_parki_acildi-24755 erişim tarihi: 25.05.2018 34 Preveze Deniz Zaferi http://www.ttk.gov.tr/tarihveegitim/osmanli-donemi-tablolar/ erişim tarihi: 27.05.2018 35 İnebahtı Deniz Zaferi http://www.ttk.gov.tr/tarihveegitim/osmanli-donemi-tablolar/ erişim tarihi: 27.05.2018 43 Hint Deniz Seferleri https://www.tozlumikrofon.com/hint-deniz-seferleri-nedenleri basarisizliginnedenleri-sonuclari-ve-sefere-katilan-osmanli-denizcileri/ erişim tarihi: 28.05.2018 48 Kapak görseli Görsel tasarımcı tarafından hazırlanmıştır.
50 Topkapı Sarayı http://www.topkapisarayi.gov.tr/tr erişim tarihi: 29.05.2018 51 Osmanlı’da Enderun http://gizlenentarihimiz.blogspot.com/2009/11/on-soruda-osmanldasehzadelik.html erişim tarihi: 29.05.2018 51 Harem Topkapı Sarayı http://www.topkapisarayi.gov.tr/tr erişim tarihi: 29.05.2018 52 Kubbealtı Topkapı Sarayı http://www.topkapisarayi.gov.tr/tr erişim tarihi: 29.05.2018 56 Adalet Kulesi Topkapı Sarayı http://www.topkapisarayi.gov.tr/tr erişim tarihi: 29.05.2018 57 Osmanlı’da Şehzade Eğitimi https://www.dersimiz.com/bilgibankasi/SEHZADE-NEDIRHAKKINDA-BILGI-427.html erişim tarihi: 30.05.2018 62 Kapak görseli Görsel tasarımcı tarafından hazırlanmıştır.
65 Osmanlı Millet Sistemi http://turksandarmenians.marmara.edu.tr/ 03.08.2018 67 Osmanlı’da törenlerin yapıldığı Babüssade http://www.topkapisarayi.gov.tr/tr erişim tarihi: 29.05.2018 68 Osmanlı yemek kültürü http://www.esraf.com.tr/osmanlida-sofra-adabi/ erişim tarihi: 30.05.2018 68 Osmanlı’da kahvehane http://www.ozelburoistihbarat.com/Content/images/archieve/tarihbir-osmanli-kahvehanesinin-portresi-ffebde9a-782b-4682-858b-7ce6e8631797.pdf erişim tarihi: 03.06.2018 70 Osmanlı erkek kıyafetleri Görsel tasarımcı tarafından hazırlanmıştır.
91 70 Osmanlı kadın kıyafetleri Gravürlerde Yaşayan Osmanlı, Kültür ve Turizm Bakanlığı Yayınlarından alınmıştır.
73 Osmanlı toprak sistemi Görsel tasarımcı tarafından hazırlanmıştır.
74 Osmanlı’da ticaret https://haber.org/osmanlida-parali-askerlik-6421/osmanlida-ticaret erişim tarihi: 04.06.2018 77 İstanbul Limanı’ndan bir görünüş www.123rf.com erişim tarihi: 06.
06.
2018 77 Öküz Mehmetpaşa Kervansarayı Kuşadası http://www.aydinkulturturizm.gov.tr/ TR,64461/okuz-mehmet-pasa-kervansarayi.html erişim tarihi: 07.
06.
2018 77 Osmanlı’da pazar yeri https://akademikperspektif.com/osmanli-pazar-yeri-seyyarsaticilar/ erişim tarihi: 07.
06.
2018 78 Osmanlı’da Bedesten Ressam Şevket Dağ Kapalıçarşı tablosu.
78 Bursa Kapan Han https://www.kulturportali.gov.tr/turkiye/bursa/gezilecekyer/ kapan-han erişim tarihi: 08.
06.
2018 79 Osmanlı’da Vakıf http://www.islamveihsan.com/osmanlida-kurulan-vakiflarin-sayisi html erişim tarihi: 09.
06.
2018 CEVAP ANAHTARI 1.
ÜNİTE 1.
D 2.
A 3.
B 4.
D 5.
C 6.
B 7.
C 8.
D 9.
A 10.
D 2.
ÜNİTE 1.
D 2.
B 3.
A 4.
C 5.
B 6.
C 7.
A 8.
C 9.
A 10.
C 3.
ÜNİTE 1.
D 2.
C 3.
A 4.
B 5.
C 6.
A 7.