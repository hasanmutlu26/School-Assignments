“Ben kimim?” sorusuna cevap olarak verilen aşağıdaki ifadelerin hangi alanlara (din-bilim-felsefe) girdiğini karşılarına yazınız.
a) “Ben olmasaydı ben olmayan olmazdı.” (J. G. Fichte)……………… b) “Düşünüyorum.
O halde varım.” (Descartes) ……………….
c) “Doğrusu biz insanı, imtihan etmek için karışık bir nütfeden yarattık ve onu sınavdan geçirmek için işitme, görme yeteneğine sahip kıldık.” (İnsan Suresi 2) d) İnsan homo sapienstir………….. II.
Aşağıdaki tabloda yer alan açıklamalar ile kavramları eşleştiriniz.
1) Tanrı’ yı mutlak ve aşkın varlık olarak kabul eden görüşün adı a. Agnostisizm 2) Kutsal kitaplara, peygamberlerin bildirdikleri ne ve din alimlerinin yorumlarına dayalıdır.
b.
Din felsefesi 3) Dinin ilke ve inançlarını, akla dayanarak, mantıksal analiz yoluyla sorgular.
c. Teoloji 4) Tanrı’nın varlığı veya yokluğu bilinemez d. Teizm 5) Tanrı’ yı somut, göreli ve değişen yönleriyle de evrenin içinde(içkin) görür e. Deizm 6) Tanrı evreni bir kere yarattıktan sonra bir daha müdahale etmemiştir.
f. Panenteizm 77 “Tanrı’nın var olduğunu kabul edersek ve var olduğu ortaya çıkarsa sonsuza kadar yaşamayı elde ederiz.
Ancak Tanrı’nın var olmadığı ortaya çıkarsa, bazı dünya zevklerinden mahrum kalıp fazladan ibadet etmiş oluruz.
Tanrı’nın var olmadığını kabul ettiğimizde var olmadığı ortaya çıkarsa, dünya zevklerinden mahrum kalmamış oluruz.
Ama var olduğu ortaya çıkarsa, o zaman kayıp çok büyüktür.
Tanrı’dan ceza görebiliriz.” III.
Tanrı’nın var oluşu ve bizim bu durum karşısında seçimimizle ilgili olarak dört alternatif sunan Pascal Tanrı’nın varlığı ile ilgili hangi görüşü eleştirmektedir?
TANRININ VARLIĞINA DAİR BİLGİMİZ Varlığını ve başlangıcını bir başka şeyden alanın varlık ve başlangıcı da ona bağlıdır.
Bu yüzden, sahip olunan bütün güç, gücünü aynı kaynağa borçlu olup söz konusu güç aynı kaynaktan alınmaktadır.
Böylece tüm varlığın bu ezelî kaynağı, buna paralel olarak tüm gücün de kaynağı olmalıdır.
Buna bağlı olarak bu sonsuz varlığın aynı şekilde en güçlü olması da zorunludur.
Yine bu varlığın en iyi bilen olması gerekir.
Burada bir adım daha ileri giderek bir şeyin sadece var olduğunu değil, aynı zamanda onun bilen bir varlık olduğunu da bilebiliyoruz.
Öyleyse ya bilen bir varlığın olmadığı ve bilginin olmaya başladığı bir zaman vardır ya da bilgisi ezelî olan bir varlık vardır.
Eğer hiçbir varlığın bilgi sahibi olmadığı bir zamanın olduğu söylenirse, derim ki bundan böyle (o andan itibaren) bilginin var olması da imkânsızdır.
Çünkü cansız bir maddenin kendisine algı, duyu ve bilgi kaynağı koyması görüşü saçmadır.
Bu görüş, bir üçgenin kendisine iki dik açıdan daha büyük bir açı koyması görüşü kadar saçmadır.
Öyleyse Tanrı vardır.
Böylece kendi kendimiz ve bünyemiz üzerine düşünmekten hareketle, yanılmadan anlamaktayız ki aklımız bizi kesin ve ispatlanmış hakikatin bilgisine yani sonsuz en güçlü ve en bilgili varlığın bilgisine götürmektedir.
İnsan Zihni Üzerine Bir Deneme, J. Locke Okuma Parçası 78 Sizce devlet neden vardır?
Devletin var olmaması durumunda, nelerden yoksun kalırız?
• Hak • Adalet • İktidar • Liberalizm • Sosyalizm • Sosyal Devlet • Meşruiyet • Düzen • Siyaset Felsefesinin Konusu • Temel Hak ve Özgürlükler • Birey- Toplum ve Devlet İlişkisi  ANAHTAR KELİMELER NELER ÖĞRENECEĞİZ?
HAZIRLIK SORUSU VI.
BÖLÜM: SİYASET FELSEFESİ “ Dünyayı ayakta tutan şey adalettir.
Adaletin unutulduğu yerde ne toplumlar ne de devletler var olabilir.” Sokrates 79 Siyaset, belli bir coğrafya üzerinde yaşayan insanların kolektif bir düzen oluşturmak, bu düzen içinde kendilerini yönetmek amacıyla geliştirmiş oldukları kurumlar, araçlar ve süreçler bütününü ifade eder.
Kısaca, ülke, toplum, devlet ve insan yönetimidir.
Felsefe tarihçileri tarafından siyasal düşüncenin başlangıcı filozofların insan üzerine düşünmeye başlamaları ile ilişkilendirilmekte, siyaset felsefesinin Sofistler ve Sokrates ile birlikte başladığı kabul edilmektedir.
Ünitemizin bu bölümünde iktidarın kaynağını, ideal bir devlet düzeni olup olamayacağını, hak, adalet, özgürlük kavramları ile birlikte temel hak ve özgürlükleri ve son olarak birey-toplum-devlet ilişkisini açıklamaya çalışacağız.
6.
SİYASET FELSEFESİNİN KONUSU VE PROBLEMLERİ  6.1 Siyaset Felsefesinin Konusu Siyaset felsefesi siyasi otoritenin yani iktidarın bireyle olan ilişkisini, birey ve devletin birbirleri karşısındaki hak ve görevlerini, siyasi kurumların işleyiş ve yapısını araştıran ve bunları nesnel ölçütlere dayandırmaya çalışan felsefe dalıdır.
Siyaset felsefesinin ilgilendiği sorulardan bazıları şunlardır.
“İktidar kaynağını ve gücünü nereden alır?, Bireyin temel hakları nelerdir?, İdeal bir devlet düzeni olabilir mi?, En iyi yönetim biçimi hangisidir?” gibi.
Şimdi bu sorulardan bazılarına verilen cevapları ele alalım.
6.1.1 Hak, Özgürlük, Adalet  Görsel 1.26 Toplumsal düzen hak ve özgürlüklerin korunması, adaletin sağlanması ile mümkündür.
80 Eşit olmayanları eşit muameleye tabi tutmak adâlet olabilir mi?
Toplum ve devlet olmadığında hak, özgürlük ve adaletten bahsedilebilir mi?
Düşünelim Hak: Birinci anlamıyla hak, eğitim, sağlık, özel mülkiyet edinme, seçme ve seçilme hakkı gibi insanın bir eylemde bulunabilme ve bir olanak ya da koşuldan yararlanma yetkisidir.
Yararlanılması toplumca sağlanmış olan bu yetkinin sınırı, kullanma biçimi ve koşulları yasalarla belirlenmiştir.
İkinci anlamıyla hak, bireyin başkalarından isteyebileceği, talep edebileceği şeylerdir.
Şehir kütüphanesinden ödünç kitap alma hakkı gibi.
Ancak her hak bir ödev karşılığıdır.
Şehir kütüphanesinden alınan kitabın zamanında ve temiz olarak teslim edilmesi ödev bilinci ve sorumluluğu gerektirir.
Özgürlük, insanın önünde bulunan türlü seçeneklerden birini, dış etkiler söz konusu olmaksızın, iradesiyle seçmesi durumudur.
Özgürlük, bütün hakların ortak kökenidir; hak bir özgürlüğü gerektirir.
Özgür olmayan kişi için ‘hak’kın bir anlamı yoktur.
Hak istemek, özgürlük ise yapabilmektir.
Örneğin seyahat etmek bir haktır ancak bu hak, özgürlüğün olduğu bir toplumsal düzen içinde gerçekleştirilebilir.
‘Hak arama’ bir özgürlüktür ancak “dava hakkı” ile gerçekleşebilir.
Hak, özgürlüklerin temeli ve konusu, özgürlük ise hakkın gerçekleşme aracıdır.
Adalet, herkesin hak ettiği ödül ya da cezayla karşılaşması durumudur.
Yani adalet hakkın gözetilmesi ve hayata geçirilmesi anlamına gelir.
Herkesin hak ettiğini alma noktasında eşit olması demektir.
Eşit olmayanları eşit muameleye tabi tutmak adalet değildir.
Örneğin, bir okulda öğrencilerden bazıları daha fazla ve sıkı çalışırken, baEşitlik Adalet Görsel1.
27 Bireylerin hak ve özgürlük arayışı adaletin sağlanmasına bağlıdır.
81 zıları ise biraz kaytarıyorsa bütün öğrencilere aynı notu vermek adaletli bir davranış değildir.
Toplum ve devletle ilgisi yönünden adalet, bir kimsenin haklarıyla başkalarının hakları arasında bir uyumun bulunması hâli, hak ve hukuka uygun olma durumu, devletin farklı insanlar arasında hakka uygun bir denge oluşturması durumudur.
6.1.2.
İktidarın Kaynağı İktidar, yönetenlerin, yönetme yetkisini, idareyi elinde bulundurmasıdır.
Başkalarının otorite dediği şeye iktidar diyen Duverger, iktidarı şöyle tanımlar: “Kullanıldığı toplumun normlarına, inançlarına ve değerlerine uygun şekilde oluşan bir etki (ya da güç) biçimidir.” İktidar devletin bir öğesidir çünkü devlet, bağımsız ve sınırları belli bir toprak parçasında hak ve hukuku belirleyen, toplumu ve bireylerini yöneten, denetleyen ve koruyan bir güce sahiptir.
Bu güçten yoksun bir devlet, devlet olarak tanımlanamaz.
Fakat hiçbir devlet de yönetme gücünü, elinde bulundurduğu iktidardan tek başına alamaz.
Siyasal iktidarın yasa, emir ve eylemlerinin birey ve toplum açısından kabul edilmesinin tek dayanağı meşruiyet (yasaya uygunluk)tir.
Yani iktidar, toplumun ve bireylerin çıkar ve isteklerine hizmet ettiği sürece meşruiyet kazanmaktadır.
Çünkü iktidar toplumsal rızaya dönüşmedikçe bir zoru, zorunluluğu ve zorbalığı temsil eder.
Baskı, darbe ve kaba kuvvet meşru olmayan otorite kaynaklarıdır.
Siyaset felsefesinin üzerinde durduğu sorulardan biri de devlet iktidar gücünü hangi kaynağa dayandırarak meşru kılmaktadır?
İktidarı meşru kılan kaynak nedir?
Siyaset felsefecilerden Max Weber (1864-1920)’e göre iktidar, yani yöneten otorite gücünü üç kaynaktan alır: geleneksel otorite, karizmatik otorite, demokratik veya hukuksal otorite.
1.Geleneksel Otorite: Bu otorite kaynağını gelenek ve yerleşik inançlardan alır.
Bu otorite türü, geleneklerin hâkim olduğu, değişmeye kapalı ve gelişmenin çok yavaş olduğu durağan toplumlarda ve kurumlarda görülür.
Feodal toplum veya ataerkil toplumlar, geleneksel otoriteyi elinde bulunduran yöneticiler tarafından yönetilir.
İktidarın, devlet başkanının yaşamı boyunca elinde kaldığı, yasama, yürütme ve yargı yetkilerinin tek bir kişinin (kral, padişah, çar gibi) elinde olduğu monarşik ve teokratik yönetimlerde iktidarın kaynağı geleneklerdir.
Bu gelenekler; iktidarın “ya babadan oğula geçme geleneği” ya da “iktidarı elinde bulunduranların Tanrı’nın Görsel 1.28 Geleneksel otorite 82 yeryüzündeki temsilcisi olarak” kabul edilmesi gelenekleridir.
Eski Mısır ve Roma İmparatorluğu döneminde olduğu gibi imparatorun ya bizzat Tanrı’nın kendisi olduğuna inanılır ya da eski Avrupa’nın Hristiyan kralları ile bazı İslam devletlerinin halifelik anlayışında olduğu gibi padişahların gücünün onlara Tanrı tarafından verildiğine inanılır.
2.Karizmatik Otorite: Karizma “lütuf, Tanrı vergisi” anlamına gelir.
Karizmatik otorite, doğrudan doğruya yönetici veya liderde doğuştan getirildiği ve olağanüstü olduğu kabul edilen bireysel güç ve niteliklerinin (kahramanlığı, eşsiz adaleti, üstün bilgisi gibi) bulunduğu inancına dayanır.
Peygamberlerin (Hz. Muhammed gibi), kurtarıcıların (Atatürk gibi), bilge kralların (Aliye İzzetbegoviç, Gandi gibi) bu tür karizmatik özelliklere sahip olduğuna inanılmakta, insanlar bu kişileri önder, lider olarak kabullenmekte ve karizma sahibine itaat etmektedirler çünkü halk tarafından bağımsızlığın ve özgürlüğün simgesi olarak kabul edilen karizmatik liderin, tüm eylemlerinin her zaman halkın iyiliği ve doğruluğu için olduğu inancı vardır.
3.Demokratik veya Hukuksal Otorite: Bu otoritenin kaynağı insanın kendi akıl ve iradeleriyle oluşturdukları yazılı hukuk kurallarıdır.
İktidarın meşruiyeti “halka” ve “millete” dayanır.
Bu iktidar biçiminde halk kendisini yönetecek kişiyi ve kendisini temsil edecek vekilleri seçimle belirler.
Vatandaşlar seçtikleri temsilciler aracılığıyla iktidarda söz sahibi olur.
Hukuk kuralları hem yönetenleri hem de yönetilenleri bağlar.
Yönetenler belli kurallar çerçevesinde iktidara gelir ve iktidar gücünü kullanır.
Yönetilenler siyasal iktidara şu nedenlerden ötürü rıza gösterir: Sağladığı güvenlik; bireyler için hayata geçirdiği eşitlik; temin ettiği özgürlük.
Devletin örgütlenme yapısında kuvvetler ayrılığı ilkesi geçerlidir.
J. J .Rousseau, J. Locke, D. Hume bu görüşün savunucularındandır.
Bilgi Kutusu Kuvvetler ayrılığı; yasama, yürütme ve yargı organlarının ayrı ellerde olmasıdır.
Yasama organı TBBM; Yürütme organı, cumhurbaşkanı ve bakanlar kurulu; yargı organı ise bağımsız mahkemelerdir.
Görsel 1.29 Büyük Önder  Atatürk 83  6.1.3 İdeal Devlet Düzeni Arayışları Görsel 1.30 İçinde tüm insanların mutlu ve refah içinde yaşayabilecekleri ideal bir düzen kurulabilir mi?
İnsanlar ihtiyaç duydukları düzeni kendi başlarına oluşturabilirler mi?
Düşünelim Yukarıdaki soruya verilecek cevap aslında “İdeal bir devlet düzeni olabilir mi?” sorusuna verilecek cevabın içindedir.
İdeal devlet düzeni ile ilgili soruya filozofların verdiği cevapları öğrenmeden önce düzenin ne olduğu konusuna değinelim.
İnsanlar toplu hâlde yaşayabilmek ve yaşamını devam ettirebilmek için bir düzene ihtiyaç duyarlar.
Düzen, bir arada yaşamayı olanaklı hâle getiren bireylerin ihtiyaçlarına uygun hukuk ilkeleri ve yönetim biçimi oluşturarak, belirli bir toplum oluşturma çabası sonucunda ortaya çıkan sistemdir.
Tüm toplumlarda çeşitli oranlarda bir düzen vardır çünkü karmaşanın ve kaosun olduğu yerde sınırsız bir özgürlük söz konusu olur.
Sınırsız özgürlüğün olduğu yerde orman kanunları geçerli olacağı için insan kendi çıkarını hayata geçirebilmek için her şeyi yapabilir.
İşte insanın eylemlerine sınırlama getirerek bir düzen oluşturulması ancak bir devletin otoritesinin varlığı ile sağlanabilir.
Devletin ilk ve asıl amacı düzeni sağlamaktır.
Bu amaçla devlet, ilk önce bireylerin hak ve özgürlüklerini güvence altına almak için yasaları çıkarır.
Bunlara toplum ve bireylerin uyması için gerekli zorlayıcı tedbirleri alır.
Yasalara ve emirlere uymayanları cezalandırır.
Emir ve yasaların yerine gelmesi için güvenlik güçlerini kullanır.
84 İşte insan için zorunlu olan bu toplumsal düzenin, orada yaşayan bütün insanları mutlu kılacak şekilde nasıl geliştirilebileceği sorusu, siyaset filozoflarının ana sorusu olmuştur.
“İnsanların içinde bulundukları toplumsal ve politik düzenin hangi ilkelere göre geliştirilebileceği” sorusunun, filozofları ideal bir düzen arayışına yönelttiği söylenebilir.
Bu arayışta iki farklı yaklaşım vardır.
I. İdeal bir düzenin olabileceğini reddedenler II.
İdeal bir düzenin olabileceğini kabul edenler I. İdeal bir düzenin mümkün olamayacağını savunanlar ya insan doğasından ya da devletle ilgili analizlerinden yola çıkarlar.
İnsan doğasından yola çıkanlar, ideal bir düzenin kurulmasını imkânsızlaştıran nedenin insanın bizzat kendisi olduğunu savunurlar.
Örneğin, M Ö 5. yy.
da yaşayan sofistler, insanın özü itibarıyla bencil ve kendi çıkarına düşkün olduğunu, insan eliyle oluşturulan her şeyin onun doğasına aykırı olduğunu kabul ederler.
Bu nedenle her insana göre ideal toplum düzenin değişebileceğini ileri sürerler.
“Doğanın bizzat kendisi güçlünün güçsüzden daha çok şeye sahip olmasının adalet olduğunu ortaya koyar” diyen Thrasymakhos kural tanımayan güçlü insanların temsilciliğini yapmıştır.
İdeal düzeni reddeden bir diğer yaklaşım ise nihilistler ve bunların temsil ettiği anarşizm görüşüdür.
Devletle ilgili analizden yola çıkan bu yaklaşıma göre, insan doğası doğuştan iyidir ancak bu doğallık, kaba güce ve şiddete dayanan devlet ve düzeni sağlayan siyasi kurumlar tarafından bozulur.
Bu nedenle insan özgürlüğünü sınırlandıran hatta yok eden her türlü kurum insan için olumsuzdur ve ortadan kaldırılmalıdır.
Rönesans ve reform sonrası ortaya çıkan bilimsel, teknolojik ve düşünce alanındaki gelişmelerle, 18. ve 19. yüzyıllarda gerçekleşen sanayi devrimi ülkelerin toplumsal, siyasal ve ekonomik yapılarını büyük ölçüde etkilemiştir.
Bu değişmeler, monarşik yönetimlerin yıkılıp yerine, bireylerin yurttaş olarak yönetimde söz sahibi olduğu demokratik esaslara dayalı ulus devletlerinin kurulmasının yolunu açmıştır.
Tüm bu gelişmeler daha çok insanın mutlu ve refah içinde yaşayabilecekleri ideal bir düzen arayışını hızlandırmıştır.
II.
İdeal düzenin mümkün olabileceğini kabul edenler ideal düzenin kurucu öğeleri olarak özgürlük, eşitlik ve adaleti temel alırlar.
a) Özgürlüğü Temel Alan Yaklaşım Bu yaklaşım Liberalizm olarak adlandırılır.
Liberalizm; devlet, toplum ve birey iliş- 85 kilerinde bireyin mülkiyet edinme, serbest girişimcilik; din, vicdan ve düşünce özgürlüğü gibi temel hak ve özgürlüklerini öne çıkaran ekonomik ve siyasal bir öğretidir.
Bu görüşe göre insan, sadece özel mülkiyete dayanan ekonomik bir sistemde özgür olabilir.
Çünkü üretemeyen, para kazanamayan bir insanın hayatına yön verebilmesi mümkün değildir.
Bu nedenle devlet ekonomi ve ticaret konularından elini çekmeli ve bu alanlarda denetleyici olarak görev almalıdır.
Ayrıca dinî, siyasi alanlarda da birey girişimci olmalı ve devlet tarafından desteklenmelidir.
Bu anlayış önceliği bireye verdiği ve serbest piyasa ekonomisini savunduğu için ekonomik alanda kapitalist sistemi ortaya çıkarmıştır.
Bu sistem toplumda “mutlu azınlık= zenginler” ve “yoksul çoğunluk= işçiler” olmak üzere iki sınıfın oluşmasına yol açmıştır.
Temsilcileri Adam Smith (Edım Simit, 1723-1790), ve John Stuart Mill (1806-1873)’ dir.
b) Eşitliği Temel Alan Yaklaşım Eşitlikçi yaklaşım, özgürlüğü temel alan yaklaşıma bir tepki olarak doğmuştur.
Sosyalizm (toplumculuk) olarak adlandırılan bu yaklaşımın amacı gelir dağılımındaki eşitsizliği ortadan kaldırarak sınıfsız bir toplum oluşturmaktır.
Toplumsal sınıflar arasındaki çatışma ancak toplumun kuruluşundaki temel ilkenin eşitlik olması ile sağlanabilir.
Bireyleri yapacakları etkinlikte özgür bırakmak yerine, onlara eşit fırsatlar ve imkânlar verme amacını taşıyan bu yaklaşım, özel mülkiyeti toplumun ortak malı yaparak sömürünün olmadığı bir düzen amaçlar.
Temsilcileri S. Simon (1760-1829), K. Marx (Marks,1818-1883) ve F. Engels (1820-1895) c) Adaleti Temel Alan Yaklaşım Özgürlükçü yaklaşım zamanla insanlar arasında rekabete ve çok çalışmaya dayanan, ortak değerlerin ve bireyler arası dayanışmanın olmadığı bir sömürü düzenini ortaya çıkarmıştır.
Eşitlikçi ilkeyi temele alan sosyalist düzen ise, bireysel emek ve çabayı, yetenekleri göz ardı ettiği, herkesi aynı kefeye koyduğu için ekonominin gelişmesini, üretimin ve zenginliğin artmasını engellemiş, ideal düzeni oluşturamamıştır.
Özgürlüksüz eşitliğin ve eşitliksiz özgürlüğün, ideal düzeni oluşturamaması üçüncü bir ölçütün gerekliliğini ortaya çıkarmıştır.
Bu ölçüt de adalettir.
“Hakkı olana hakkını vermek” olarak ifade edeceğimiz adalet kavramı, asgari düzeyde eşitsizliği ortadan kaldırmayı; aynı zamanda da bireysel özgürlükleri korumayı hedefler.
Yani bireylerin aynı ölçüde özgür ve fırsatlarda eşit olmalarını sağlar.
Bu da uygulamada hukukun ön planda olduğu sosyal hukuk devleti anlayışını ortaya çıkarır.
86  6.2 Temel Hak ve Özgürlükler “Söylediklerinizin hiçbirinde sizinle aynı görüşte değilim ancak onları söyleme hakkınızı ölünceye kadar savunacağım”  Voltaire bu sözüyle sizce acaba hangi temel hakkı dile getirmiş olabilir?
Düşünelim  Görsel 1.31 Temel hak ve özgürlüklerin elde edilme mücadelesi yönetme gücünü elinde bulunduran egemen güçlere karşı olmuştur.
İnsanların dil, din, ten rengi, kültür farkı ayırt etmeksizin sadece insan olma sebebiyle doğuştan sahip olduğu birtakım hakları vardır.
Bu hakların en önemli özellikleri evrensel, devredilemez, dokunulamaz, vazgeçilemez olmaları ve devlete karşı ileri sürülebilmeleridir.
Kişisel haklar olarak ifade edilen bu haklara örnek olarak yaşam hakkı, kişi güvenliği, özel yaşamın gizliliği, din ve vicdan özgürlüğü, düşünme ve düşündüğünü söyleme özgürlüğü, konut dokunulmazlığı, haberleşme özgürlüğü, gezi ve yerleşme ile bilim ve sanat özgürlüğü verilebilir.
Diğer bütün haklardan (toplumsal, ekonomik ve siyasi) üstün ve önceliklidir.
Bu üstün konumunu, insan onurunu zedeleyen adaletsizlik ve haksızlık uygulamalarını ortadan kaldırmayı amaçlayan özelliğinden almaktadır.
Bu haklar sayesinde devletin kişiler üzerindeki keyfi uygulamaları önlenebilmektedir.
Bu temel hak ve özgürlükler ile iktidarı yani yönetme gücünü elinde bulunduran egemen güçler arasında bir bağlantı olabilir mi?
Şimdi bu soruyu cevaplandırmaya çalışalım.
87 Temel hak ve özgürlükler kavramı, bireyin devlet otoritesini temsil edenlere yani egemen güce karşı mücadele etmesiyle ortaya çıkmıştır ve bu mücadele, temel hak ve özgürlüklerin birey tarafından elde edilene kadar da tarihsel süreç içerisinde devam etmiştir.
Unutulmamalıdır ki, kölelik kurumu ancak 19. yüzyılın sonlarına doğru yasaklanabilmiştir.
İktidarı yani yönetme gücünü elinde bulunduran egemen güç meşruiyetini yönettiği insanların temel hak ve özgürlüklerine gösterdiği saygıdan alır.
Aslında her egemen güç, yönetimi altında bulunan insanlara birtakım hak ve özgürlükler tanır ancak bu hak ve özgürlüklerin sınırı egemen gücün niteliğine göre değişir.
Örneğin, devlet otoritesinin mutlak, sınırsız ve bölünmez nitelikte olduğu bir düzende insan haklarının korunması ve gerçekleştirilmesi bakımından güvenli bir ortam oluşturulamamıştır.
Otoritenin toplumdaki yerleşik inançlar, gelenek ve göreneklere dayandırıldığı krallık, emirlik, feodalite gibi olduğu yönetimlerde bireyin devlete karşı ileri sürebileceği hakları olmamıştır.
Teokratik egemenliğin söz konusu olduğu yönetimlerde (örneğin, Ortaçağ Avrupası’nda) din kurallarının birer doğma olarak tartışmasız kabul edilmesi, insan haklarının gelişmesini etkilemiş ve engellemiştir.
Birçok bilim adamı, kilisenin baskısıyla ya cezalandırılmış ya da görüşlerini geri almak, yalanlamak zorunda kalmışlardır.
Bu düzende yönetilenler yöneticilere karşı hizmet ve sadakatle borçlu, yöneticiler de onların can ve mal güvenliğini korumakla yükümlü olmuşlardır.
Egemenlik kavramını ilk ele alıp inceleyen düşünür Jean Bodin (1530-1596)’dir.
Bodin, devletin var olması için gereken egemen gücün içte kişiler üzerinde sınırsız ve üstün ve dışta da bağımsız bir iktidar olduğunu belirtmiştir.17.
yüzyılda Thomas Görsel 1.32 Yaşam hakkı insanın doğuştan getirdiği temel haklarındandır.
88 Hobbes, yasaların hukuksal açıdan bir sınıra tabi olmayan siyasal egemenin emirleri olduğunu belirtmiş ve ilahi veya doğal hukukun egemen bakımında hiçbir öneme sahip olmadığını iddia etmiştir.
Tarihteki ilk anayasal belgeler mutlak egemenliğin yetkilerini sınırlamak için getirilmiştir.
Bu anayasal belgelerin tümünde, insanın doğuştan sahip olduğu kabul edilen ve egemen güç tarafından insanlara bahşedilmeyen temel hak ve özgürlükler, mutlak otorite karşısında korunmaya çalışılmıştır.
C.L.
Montesquieu (Monteskü,1689-1755)’un savunduğu kuvvetler ayrılığı ilkesi, düşünce özgürlüğünü savunan Voltaire’in mücadelesi, halk egemenliğini savunan J.J.Rousseau’ un fikirleri, mutlak monarşilerin baskıcı düzeninden kişi hak ve özgürlüklerinin güvence altına alındığı liberal demokratik yönetimlere geçişin bir simgesi olmuştur.
Günümüzde halk egemenliğine dayanan demokratik yönetimlerin en önemli ilkesi sosyal devletçiliktir.
Sanayi devrimi ile birlikte etkinliği artan Liberalizmin, beraberinde getirdiği serbest piyasa ekonomisinin ortaya çıkardığı gelir dağılımındaki adaletsizlik 19. yüzyılda sosyal devletçilik anlayışını ön plana çıkarmıştır.
Sadece kişisel hakların formel olarak tanınmayıp, özel mülkiyet edinme hakkı, eğitim ve sağlık hakkı, ailenin, güçsüzlerin, gençlerin ve tüketicinin korunması, çalışma ve sözleşme özgürlüğü, dinlenme hakkı, sosyal güvenlik hakkı gibi ekonomik ve sosyal haklar ile; seçme ve seçilme, dilekçe hakkı, sendika ya da siyasi parti kurma hakkı, toplu sözleşme, kamu hizmetine girme hakkı, grev hakkı gibi vatandaşın devlet yönetimine katılmasını sağlayan siyasal haklar aktif olarak hayata geçirilmeye başlanmıştır.
Temel değerleri, özgürlük, adalet ve dayanışma olan sosyal devlet, sadece hukuksal eşitliği sağlamakla kalmaz.
Aynı zamanda insanların yaşam kalitesini, refah düzeyini artırmak, gelir dağılımındaki adaletsizlikleri gidermek, dar gelirli sınıflara insan onuruna yaraşır asgari bir yaşam düzeyi sağlamak, eğitim, sağlık alanında fırsat eşitliği sağlamak, işsizliği ortadan kaldırmak gibi faaliyetlerle sosyal adaletin ve sosyal devlet ilkelerinin gerçekleşmesine elverişli ortamı yaratır.
6.3 Birey-Toplum-Devlet İlişkisi  Sağlık Bakanlığının obezite konusunda 27 Haziran 2012 tarihinde “Beden Kitle İndeksi” ve “Hareket Et” adlı iki kamu spotu ile “porsiyon küçültme” ve “günde 10.000 adım atıyoruz” başlıklı afiş, bilboard gibi iletişim materyalleriyle tüm yurtta “Obezite Mücadele Hareketi” kampanyası başlatmıştır.
Bu kampanyada birey-devlet ilişkisi açısından ağırlık sizce devlette mi, bireyde mi, yoksa her ikisinde midir?
Düşünelim 89 Birey, toplum ve devlet; birbirinden hiçbir zaman bağımsız olamazlar.
Bir toplumu oluşturan bireyler ne kadar bilgili, donanımlı ve güçlü olurlarsa o toplum da o kadar dayanıklı ve güçlü olur.
Bu özellikleri taşıyan bireylerden oluşan toplumun kurduğu devlet de aynı oranda güçlüdür.
Öte yandan büyük ve güçlü devletler de iradeli ve bilgili şahsiyetleri ve güçlü toplumu ortaya koyarlar.
Bunlar arasında sürekli bir döngü vardır.
Bireyle devlet arasındaki ilişkinin nasıl olması gerektiği konusunda, zaman içinde farklı görüşler ortaya konmuştur.
I.
“Birey devlet için vardır.” Bu görüş 18. yüzyıla gelinceye kadar hâkim olmuştur.
Birey karşısında devlete ağırlık veren felsefi görüşler, ağır sosyal çalkantı ve karışıklıkların yaşandığı dönemlerde ortaya çıkmışlardır.
Örneğin İlk Çağ filozoflarından Sokrat, Platon, Aristo Yunan uygarlığının çöküşe geçtiği yıllarda gerçekten önemli olanın toplumun kendisi olduğunu söylemiş, devleti yüceltmiş, bireye önem vermemişlerdir.
Örneğin, Aristo’ya göre toplum/devlet kendisini oluşturan bireylerin toplamından fazlasıdır.
Toplumun/devletin olmadığı bir yerde kişi olarak insandan söz edilemeyeceğine göre, toplumsal olanın özel olana önceliği vardır.
Orta Çağ boyunca batı Avrupa’da monarşik ve teokratik yönetim biçimlerinde yöneticiler mutlak ve değişmez yetkilere sahip olduklarından emreden ve emir alan ilişkisi hüküm sürmüştür.
İkinci Dünya Savaşı’nın hemen öncesinde Almanya’da Hitler ile İtalya’da Mussolini güçlü devlet anlayışına dayanan totaliter (baskıcı) rejimleri ile devleti toplumla özdeşleştirmişler, toplumun iyiliği adına bireyi ve birey haklarını baskı altına almışlardır.
Devletin bireylerden ayrı ve bireysel çatışmaların üzerinde bulunan bir düzen olarak kavranışı, en iyi ifadelerinden birini Hegel’de bulur.
Hegel, devleti sivil toplumu oluşturan tek tek bireylerin üzerinde bulunan ve bireylerin arasındaki ilişkileri düzenleyen bir hukuk düzeni olarak tanımlar.
II.
“Devlet birey için vardır.” Devlet karşısında bireye önem veren bu görüşün ilk temsilcileri Sofistler olmuştur.
İnsanı merkezlerine alan toplumsal-siyasal kurumların insanın hizmetinde olması gereken yapılar olduğunu vurgulayan görüşleri savunmuşlardır.
Anarşizm ve liberalizm de aynı görüş doğrultusundadır.
Anarşizm, devleti bireyin özgürlüğünü kısıtlayan bir kurum olarak gördüğü için ortadan kaldırılması gerektiğini savunur.
Liberalizm de bireycidir.
Devlet de toplum da tek tek bireylerin özgür iradeleriyle bir arada bulunmalarıyla oluşur.
Devletin olabildiğince küçük olmasını, devletin özel yaşamla iş hayatına az müdahale etmesi gerektiğini ileri sürer.
Liberal 90 anlayışa göre devlet birey ve grupların amaçlarını yerine getiren bir araçtır.
III.
Birey-devlet ilişkisi yasalar çerçevesinde karşılıklı hak ve görevlere bağlı olarak dengelenmiştir.
Günümüzde demokratik hukuk devleti anlayışında ifadesini bulan bu ilişkide karşılıklı hak ve görevler belirlenmiştir.
Yöneticilerin bireylerin güvenli, sağlıklı, huzurlu bir şekilde birlikte yaşamalarını mümkün kılacak önlemleri almak, bireylerin hak ve özgürlüklerini güvence altına almak gibi görevleri varken; bireylerin de vergi vermek, askere gitmek, yasalara uymak gibi sorumlulukları vardır.
Sonuçta, “birey olmadan devlet olamayacağı gibi, devlet olmadan da birey ve toplum varlığını sürdüremez” görüşü günümüzdeki demokratik hukuk devlet anlayışının temelini oluşturur.
Birey ve devletin birbirlerini tamamladığı bu anlayışta, bireyin devlet için bile olsa, temel hak ve özgürlüklerinden vazgeçmesi düşünülemeyeceği gibi birey için devletin feda edilmesi de kabul edilemez.
Konunun başında sorduğumuz soruya dönecek olursak; “Obezite Mücadele Hareketi” kampanyası ne sadece bireye ne de sadece devlete değil, hem bireye hem devlete ağırlık vermektedir.
Zira bireysel ve toplumsal maliyetlere yol açan obeziteden korunmada devlete ve bireylere farklı sorumluluklar düşmektedir.
Hukuk devletinde bireylerin devletten sağlık hizmeti talep etme ve kullanma hakkı yanında, sağlık sigortası yaptırmak, sağlık kuruluşlarına yasalar doğrultusunda başvurmak gibi sorumlulukları vardır.
Devletin de, toplumun sağlıklı ve dengeli beslenme bilgi düzeyini ve farkındalığını artırmak, düzenli fiziksel aktivite ve spora yönlendirmek, bu amaçla çeşitli sağlık merkezleri açmak, hatta sağlık güvencesi olmayan hastalar için ücretsiz tedavi hizmeti sunmak gibi görevleri vardır.
6.
Uygulama: I.
Aşağıdaki boşlukları uygun kavramlarla doldurunuz 1.
“İdeal düzen, doğanın kendi düzenidir” diyen görüşünü savunanlar ……………… 2.
İnsan özgürlüğünü sınırlayan tüm değer, kurum ve düzenler kötü olup yıkılmalıdır diyen görüşün adı……………….dir.
3.
Adam Smith’in“Bırakınız yapsınlar, bırakınız geçsinler” şeklinde dile getirdiği ekonomik özgürlük anlayışı……………olarak ifade edilir.
4.
İdeal düzeni belirleyen ölçütler: a)…………….. b) ……………… c)………………… 91 Okuma Parçası 5.
Birey-devlet ilişkisinin yasalar çerçevesinde karşılıklı hak ve görevlere bağlı olarak dengelenmesi…………………egemenlikte söz konusudur.
II.
Aşağıdaki ifadelerin sonundaki boşluğa doğru ise “D”, yanlış ise “Y” harfi koyunuz.
1.
Bireylerin hak ve özgürlük arayışı adaletin sağlanmasına bağlıdır.
( ) 2.
Karizmatik otorite kaynağını toplumun yerleşik inançlarından alır.
( ) 3.
Şeyh Edibali’nin “İnsanı yaşat ki devlet yaşasın” sözünde birey-devlet ilişkisi karşılıklı hak ve görevlere bağlı olarak dengelenmiştir.
( ) 4.
Yeşil kart uygulaması, evde engelli bakımına devlet desteğinin sağlanması, gelir seviyesi düşük ailelere belediyelerce yardım yapılması gibi uygulamalar sosyal devlet ilkesinin gereğidir.
( ) SİVİL TOPLUM ANLAMI Sivil toplum kavramı, Batıdan aldığımız siyasî bir kavramdır.
Bu kavramın karşıtı “askerî toplum” değil, “uygar olmayan toplum” olabilir.
Buradaki “sivil” kelimesi önceleri “şehir adabı” yerine kullanılırken 18.
Yüzyılda Batılı düşünürler bunu, özgürlükleri ifade etmek için kullanmışlardır.
Sivil toplum kavramının bugünkü anlamı, toplumun siyasî otoritenin baskısından kurtulmasıdır.
Bu, toplumda görülen demokratik yapıyı, katılımı, devletin kurumlarının dışında toplumun kendi kendisini yönlendirmesi anlamını taşır.
Batıda “sivil toplum”, devlet düzenlemesi ve kanunlarla kurulmamıştır; aksine, toplum, mücadele ile çeşitli hakları almıştır.
Çünkü “sivil toplum”u sırf kanunlarla kurmak olanaksız gibidir.
Onun kuruluşu, uzun bir sürece ve hak arama çabalarına bağlıdır.
Ülkemizdeki “modernleşme” hareketleri, “sivil toplum”a varma özlem ve idealini ifade eder.
Ayrıca modernleşme, teknolojinin getirdiği maddî rahatlıklarla beraber bir yaşama tarzının da modelini oluşturur.
Sivil toplum, farklılaşmış, ama aralarında sağlam bağlar bulunan grupların bir bütünüdür.
Sivil toplum, aynı zamanda belli ve düzenli bir yapıya sahiptir; dolayısıyla örgütlü bir toplumdur.
Sivil toplumun bir boyutu da tarihî olması, tarihî kökenlere dayanması nedeniyle tarihsel tecrübelere sahip olmasıdır.
Felsefeye Giriş, Prof Süleyman Hayri Bolay 92 Rollo May “Herhangi bir tarih döneminin psikolojik ve ruhsal mizacını anlamak istiyorsanız, bunu o dönemin sanatının derinlerinde aramaktan daha iyisini yapamazsınız” der.
Bu düşünceye katılıyor musunuz?
Sanatçı çağının toplumsal değerlerini, çelişkilerini, yaşanan olayları kendine özgü bir yolla biçimlendirerek farklı sanatsal ifadelere dönüştürebilir mi?
• Güzel • Sanat • Estetik • Sanat Felsefesinin Konusu • Yaşadığımız Şehrin Mimari Yapısının Estetik Açıdan Değerlendirilmesi • Sanat ve Duyarlılık İlişkisi  ANAHTAR KELİMELER NELER ÖĞRENECEĞİZ?
HAZIRLIK SORUSU VII.
BÖLÜM: SANAT FELSEFESİ Sanat, insanın kendini ifade etme yollarından biridir.
93 İnsan bilen bir varlık olması nedeni ile karşılaştığı ya da düşündüğü her nesneyi anlamlandırma çabasına girişmiş, bu nesnelere, güzel, çirkin,hoş,yüce gibi estetik değerler yüklemiştir.
Güzeli ve güzelliği konu alan, sanat felsefesi felsefenin diğer alanlarına göre yenidir.
Ünitemizin bu bölümünde duyusal değerler alanını oluşturan güzellik kavramını, sanat ve sanat eserinin özelliklerini değerlendirdikten sonra günümüz modern şehirlerinin mimari yapısı hakkında nasıl bir eleştirel bakış açısı geliştirebileceğimizi tartışacağız.
7.
SANAT FELSEFESİNİN KONUSU VE PROBLEMLERİ 7.1.
Sanat Felsefesinin Konusu Duyusal olana ilişkin bilgiyi kendine konu edinen sanat bir insan etkinliğidir.
Bu etkinliğin ortaya koyduğu ürünler yaratıcılığa, hayal gücüne ve yeteneğe dayanır.
Sanat felsefesi bu ürünlerin insan için taşıdığı işlevi ve anlamı ile onları etkileyen kişisel, toplumsal, ahlaki ve dinsel etkenleri araştırır, sanatın temel kavramlarını irdeler.
Sanatın felsefi dayanağını, farklı sanatların değişik “güzel” anlayışlarını sorgular.
Sanat eseri nasıl oluşur?
Bir sanat eserini sanat eseri kılan özellikler nelerdir?
Beğeni nedir?
Öznel midir nesnel mi?
Sanat ve duyarlılık arasındaki ilişki nasıldır?
gibi sorular sanat felsefesinin temel sorularıdır.
Şimdi bu sorulara verilen cevaplara bir göz atalım.
Bilgi Kutusu  Sanat felsefesi ile aynı alanı ifade eden estetik de güzel üzerine düşünme sanatıdır.
Sanat felsefesinin kavram ve problemleri aynı zamanda estetiğin de konusu içinde yer almaktadır.
Sanat felsefesi sadece insan ürünü olan sanat eserlerindeki güzelle ilgilenirken, estetik hem sanattaki güzellikle hem de insanda hoş duygular uyandıran bir göl manzarası veya gün batımı gibi doğadaki güzellikle de ilgilenir.
Bu anlamda estetiğin sanat felsefesini kapsadığı söylenebilir.
“ Biz romantik olduktan sonra, dağlar güzelleşti” E.Delacroix “Göz, resmedilen güzellikten doğal güzellikten duyduğu zevki duyar” Leonardo da Vinci Bu iki görüş arasında güzellik anlayışı açısından ne fark vardır?
Düşünelim  7.1.1 Güzelin Tanımı 94 Güzel nedir?
Sorusu İlk Çağ’dan beri filozofların gündeminde olmasına rağmen estetiğin güzelin ne olduğunu sistemli bir şekilde sorgulaması A.G.
Baumgarten’le (Baumgartın,1714-1762) ile olmuştur.
Güzel, belli bir akıl yürütme ile değil, dolaysız bir sezişle hissedilen, insana beğeni ve haz duygusu verendir.
Hem doğada hem de sanatta bulunan güzellik birbirinden farklıdır.
Doğadaki güzellik insandan bağımsız olarak var olan, insandan önce gelen bir güzelliktir.
Örneğin bir tavus kuşunun güzelliği onun kanatlarının uzunluğu ve açıldığı zaman ortaya çıkan renk harmonisinden kaynaklanır.
Sanatsal güzellik ise doğadaki güzelliğin birtakım teknikler kullanılarak insanın yaratıcılığının bir sonucu olarak sonradan ortaya çıkan güzelliktir.
Yukarıda görüşlerini verdiğimiz filozoflardan E. Delacroix (Dölakrua, 1798-1863) sanat güzelliğini doğal güzellikten üstün tutarken, Leonardo da Vinci de, doğadaki güzelliğin sanat güzelliğinden üstün olduğunu savunur.
Peki sizce doğadaki güzellik olmasaydı sanat eserlerini izleyen insanlarda güzellik düşüncesi ortaya çıkar mıydı?
Düşüncenizi aşağıya yazınız.
....................................................................................................... .......................................................................................................
Şimdi ilk çağlardan itibaren “güzel” in nasıl tanımlandığına bakalım.
İlk Çağ ve Orta Çağ düşüncesinde güzellik metafiziksel bağlamda ele alınmış, doğada ve dış dünyada var olan, insandan bağımsız nesnel bir nitelik olarak kabul edilmiştir.
Örnek vermek gerekirse; Görsel 1.33 Sanattaki güzel Görsel 1.34 Doğadaki güzel 95 M Ö 6.yüzyılda yaşamış Pythagoras, güzel olanı kendi evren anlayışının bütünü içerisinde değerlendirir.
Evrenin adeta bir melodisinin olduğuna inandığı için en güzel şeyin uyum olduğunu söyler.
Platon’a göre güzel, ölümsüz, artmaz, eksilmez, ebedî ve ezelî olan güzel ideasıdır.
Güzel ideası dışında güzel olan her şey hep belirli bir açıdan, belirli bir zamanda güzeldir ya da bir başka şeyle karşılaştırıldığında güzeldir.
Yani güzellik varlıklarda ve olaylarda değil, onlara yansıyan idealar âlemindedir.
Aristo güzelliği âdeta matematik olarak değerlendirir.
Ona göre güzel, belli bir orantıyı, simetriyi ve uyumu içeren bir düzendir.
İnsanın algı sınırlarını ve kavrayış gücünü aşan çok büyük veya çok küçük bir şey güzel olamaz.
A.Augustinus (354-430) göre bir kimsenin ruh ve beden güzelliğine sahip olabilmesi için Tanrı’nın mükemmel olan güzelliğine yaklaşması gerekmektedir.
Plotinus (204/5-70)’un güzellik kuramı onun metafiziğine dayanır.
Ona göre, tüm varlıkların nedeni olan “Bir”, ezelî ve ebedî, bölünmez, yetkin ve bütünlük sahibidir.
Duyusal dünyanın güzellikleri varlıklarını sudur yoluyla “Bir”den alırlar.
Orta Çağ İslam filozoflarında da buna benzer güzellik anlayışı vardır.
Örneğin, Farabi’ye göre İlk Olan’ın varlığı en mükemmel varlık olduğuna göre, onun güzelliği güzel olan her şeyin güzelliğinin üstündedir.
Mevlana’ya göre nesnelerde görülen güzellikler Tanrı’nın belli bir zaman için onlara verdiği bir niteliktir.
Bu güzellik geri alınınca, nesnede veya insanda var olan güzellik de kaybolur.
Güzelliği öznel olarak tanımlayanlar da vardır.
Örneğin, Kant’a göre güzellik özneyle yani insanın duyguları ile ilgilidir.
Hiçbir karşılık gözetmeksizin hoşa giden, estetik haz alınan güzeldir.
Aynı şekilde Croce de güzelliği mutluluk veren bir ifade olarak görürken Baumgarten da güzelliği duyumsal bilginin mükemmelliği olarak görmektedir.
Aşık Veysel’in “Güzelliğin on para etmez, Bu bendeki aşk olmasa” dizelerinde hakiki güzelliğin “güzel olan” ile “güzel bulan” arasındaki ilişkinin bir özelliği olduğu belirtilir.
7.1.2 Sanatın Tanımı Aristophanes, “Sanat ekmek peşinde koşarsa alçalır” sözü ile ne demek istemiştir?
Düşünelim Resim, müzik, tiyatro, heykel, şiir, roman, sinema gibi sanat türlerinin gittikçe arttığı günümüzde sanatın tek bir tanımını yapmak oldukça zordur.
Çok geniş anlamıyla 96 sanat, insanın ürettiği her şeydir.
Resim sanatı, politika sanatı, ayakkabıcılık sanatı, marangozluk sanatı gibi.
Ancak felsefenin ilgilendiği sanat, genel anlamdaki sanat değildir.
Bir ayakkabıcının ya da marangozun yaptığı iş zanaattır.
Zanaat, ticari amaçla yapılır ve aynı cinsten ürün ortaya konur.
Sanat ise insanların gördükleri, işittikleri, his ve tasavvur ettikleri olayları ve güzellikleri, insanlarda estetik bir heyecan uyandıracak şekilde ifade etmesidir.
Sanat güzelliğin tasviridir.
Aristophanes’in söylediği gibi maddi ve ekonomik çıkarlar gözetilmeden yapılan, zahmetli, buna rağmen diğer insanlara doyumsuz zevk veren etkinliktir.
Filozofların sanat anlayışları da birbirinden farklıdır.
Örneğin; Platon’a göre sanat, bir tür var olanı taklit etme, öykünme veya yansıtmadır.
Asıl olan ideaların taklit edilmesidir.
Sanatçı ancak bu şekilde görüntü altındaki özü yakalayabilir.
Aristo’ya göre de sanat taklittir ancak taklit; bir nesneyi alıp yeniden sunma işlevi değil orantılı ve düzenli hale getirme yani onu kusurlarından arındırma çabasıdır.
Kant’a göre, insan aklının ve hayal gücünün nesneleşmiş hâlidir.
B. Croce’ye (Kroke,1866-1952) göre özgür bir etkinliktir.
Sanatçı bu özgürlük alanını kullanarak, yaratıcı hayal gücüyle doğada olmayan mükemmelliği yaratmaya çalışır.
Alman şair Schiller’e (Şiller, 1759-1805) göre amacı olmayan özgür bir oyundur.
İnsanı günlük yaşantılarından, sıkıntılarından, üzüntülerinden uzaklaştıran bir etkinliktir.
Sanatı sanatçıların hayal ve sezgilerini ifadeye dönüştürdükleri türden bir bilgi olarak da tanımlayanlar olduğu gibi, sanatı “anlamlı biçim” olarak tanımlayanlar da vardır.
Örneğin, Tolstoy’a göre sanat insanın kendi içinde canlandırdığı duyguyu başkalarının da duyabilmesi için hareket, çizgi, renk, ses ya da sözcüklerle belirlenmiş biçimler aracılığı ile onlara aktarmasıdır.
7.1.3 Sanat Eserinin Özellikleri Sanatın tam tanımı yapılamasa da yüzyıllardan beri bazı nesnelerin sanat eseri olarak tanımlanabilmesi, sanat eserini belirleyen bazı temel ilke ve ölçütlerin bulunduğunu gösterir.
Sanat eserini sanat eseri yapan bu unsurlar şunlardır: 1.
Sanat eseri doğal ortamda kendiliğinden oluşmaz.
Vadiler, göller, dağlar kendiliğinden oluşsa da sanat eseri sayılmaz.
İnsana yani sanatçıya bağlı olarak ortaya çıkar.
97 2.
Sanat eseri ekonomik ve işlevsel değeri olmadan yapılan eserlerdir.
Estetik kaygı ve hazzın sonucu yapılan eserler sanat eseridir.
3.
Bir estetik kaygıyla yapıldığı için özgün, tek ve biriciktir.
Yani orijinal ve benzersizdir.
Yeni bir mesaj vermeyen ve öncekileri taklit veya tekrardan ibaret olan bir çalışma sanat eseri sayılmaz.
4.
Sanatçının sıra dışı olan kendine özgü duygu, düşünce ve hayal gücüne yeteneğine dayandığı için kişiseldir.
5.
Sanat eseri kalıcıdır.
Geçmişten günümüze, bugünden geleceğe aktarılır.
6.
Parçaları arasında (örneğin, renk, ses, ton, çizgi vs.) hoşa giden bir düzen ve oran, simetri, bütünlük gibi nitelikleri barındırır.
7.
Evrenseldir.
Renk, dil, din, ırk ayrımı yapmadan, tüm dünyanın paylaştığı evrensel bir araç örneğin ortak bir görsel dilin oluşmasını sağlar.
Kişisellik Özgünlük Evrensellik Kalıcılık Ölçülülük Yaratıcılık Sanat Eseri Sanat eserinin özellikleri  …Her çağda sanat kendi çağının canlı merkezi değerlerini anlatmaya ya da bu değerlerle hesaplaşmaya çalışır… …Sanatçı bunları iyi duyduğu zaman, o eserleriyle bu alanda bilimin ve felsefenin başaramayacağı etkiler meydana getirir.
Bilim ve felsefe ancak olayları saptayıp betimleyebilir; onları eleştirebilir.
Bu ise kavramlarla yapılır.
Oysa sanat en önemsiz bulduğumuz bir hayat durumundan hareket eder.
Örneğin, sosyal adaletsizliğin neden olduğu yoksulluğu bütün canlılığı, bütün korkunçluğuyla çok somut bir durumda gösterebilir.
Sanatçı realiteyi bütün katılığı ile realist bir görüşle betimleyebileceği gibi, yalnız izlenimlerini de dile getirebilir.
Her iki hâlde de etkili bir sanat yapıtı meydana gelebilir; elverir ki, sanatçı ele aldığı nesneyi iyi kavramış olsun ve kavradığını gösterebilsin, verebilsin… Felsefeye Giriş, Takiyyettin Mengüşoğlu 9.Metin 7.2 Sanat ve Duyarlılık İlişkisi 98 Yaşadığımız dünyaya topluma, doğaya ve insanlara karşı olan sorumluluklarımız başta duyarlı olmayı gerektirir.
Sanatçılar yaşanan dünyadaki haksızlıkları, zulümleri, soykırımları din, dil, ırk, cinsiyet, canlı ayrımı yapmadan tuvaline, şarkı sözlerine, kitaplarına, şiirlerine konu edinen insanlardır.
Sanatçı, herkesin duyduğunu, gördüğünü, hissettiğini, düşündüğünü farklı şekilde duyan, gören, hisseden, düşünen, farklı şekilde yorumlayan, yansıtandır.
Aynı zamanda duyulmayanı duyan, görülmeyeni gören, olmayanı bulandır.
Farkına varılmayanları, toplumsal sorunları, çıkmazları ortaya koyup insanların paylaşımına açandır.
Bu nedenle sanatçı sadece ilgi duyduğu nesneye estetik bir duyarlılıkla yönelmekle kalmaz, yaşadığı toplumdaki çelişkileri kendine özgü bir yolla biçimlendirerek (şiir, heykel, resim gibi) sanatsal ifadelere ulaşır ve böylece toplumsal bilinçlenmeye öncülük eder.
Örneğin 17.yüzyıl sanatçılarından olan Rembrant (1606-1669)’ın çağının burjuva toplumunda yaşanan haksızlıkları, acıları ve yoksulluğu resimlerinde görünür kılması; Recaizade Mahmut Ekrem’in “Araba Sevdası” adlı eserinde Tanzimat’la birlikte gelen değişimlerin toplum üzerindeki çarpık yansımaları dile getirmesi; Mehmet Akif Ersoy’un, çöküş sürecine girmiş bir devletin sancılarının halk üzerindeki etkilerini ortadan kaldırmak için toplumun millî duygularına seslenen birlik ve beraberlik temalı şiirler yazması, sanatçıların toplumsal olaylar karşısında ne derece duyarlı olabildiğinin göstergelerinden sadece bazılarıdır.
Bir sanat yapıtının algılanma sürecinde sanatçının duyarlılığı kadar izleyicinin kişiliği, sanatsal duyarlılığı da önemlidir.
Bireyin ruhsal, duygusal edinim ihtiyaçlarını karşılayan sanat, duyarlılığı besleyen çok önemli bir kaynaktır.
Sanata karşı duyarlılık düzeyi ancak sanat eğitimiyle anlam kazanır.
Duyuların eğitilmesi yoluyla duyusal zenginliğin çoğalması ilkesine dayanan sanat eğitimi sayesinde; 1.
Estetik bakış açısı ve zevki geliştirmek mümkündür.
Örneğin, yaşamımızın her alanında tanık olduğumuz müzik seslendirmeleri bazen kaotik, sistemsiz bazen de zevksiz ve hatta estetik açıdan zarar verici olabilmektedir.
Oysa müzik eserlerinde amaç yalnızca bir duygu yoğunluğu yaşatması değildir.
Bu duygu aracılığı ile estetik duyarlılığı harekete geçirerek insana manevi, ahlaki davranış biçimlerini kazandırması önemlidir.
Bunun için de bireylerde gerçek müzik zevki oluşturulması gerekmektedir.
Estetik zevke sahip gençler bu kaotik gözükebilen müzik tarzında neyin değerli neyin değersiz olduğunu idrak edebilir.
Aynı zamanda gerçek estetik değere sahip olduğu için onlardan estetik haz ve zevk alabilir.
99 2.
Toplumsal ilişkileri, olayları derinlemesine inceleyen bir roman, şiir veya bir tiyatro eseri sadece insana rehberlik etmekle kalmaz.
Bireyin hayal gücünü ve yaşamını zenginleştirir.
Hayatın tek yönlü işleyişini kendi tasarımları ile zenginleştiren bireyler yetişir.
Fark edilmeyen detayların fark edilmesini sağlayarak bakış açısını değiştirir.
3.
Sanatsal duyarlılık bilincinin kazanılması, bireyin düşüncelerini dışavurum deneyimi kazanmasını sağlar.
Böylece özgün anlatım çabası kazanan birey özgün ve eleştirel düşünmeye başlar.
Bu da yorumlama gücünü artırarak beğenilerin gelişmesini artırır.
4.
Estetik yargıların beğeni yargısı olduğu bilinci bireyin kendi duygularının farkına varmasını sağlar.
Ancak bu fark ediş sözden çok tutum ve davranışlara yansıyabilirse estetik duyarlılık gelişebilir.
5.
Duyguları estetik değerlerin hazzıyla beslenen insanın etik değerleri kazanması daha kolaydır.
Etik değerlere sahip bu kişiler kötülük düşünemez.
6.
Duyarlı olmak bir bireyin yaşamında önemli olduğu gibi toplumların yaşamında da önemlidir.
Kendi çıkarları için dünyadaki diğer toplumları sömürmeye çalışan, o toplumların hiçbir değerine saygı göstermeyen toplumlar girdikleri savaşta ilk önce hükmetmeye çalıştıkları toplumun sanat eserlerini yok etmeye çalışırlar.