Türkiye, II.
Dünya Savaşı’na girmemesine rağmen savaşın ekonomik alanda yarattığı etkiden kurtulamadı.
II.
Dünya Savaşı, 1929 Ekonomik Buhranı’nın Türkiye ekonomisi üzerindeki olumsuz yansımalarının derinden hissedildiği 1930’lu yılların üzerine geldi.
Savaşın ekonomik alandaki ilk etkisi uluslararası ticarette hissedildi.
Savaşan ülkeler Türkiye’ye yaptıkları ihracatlarını durdurmak zorunda kaldı.
Bunun yanında Almanya 1941’de Yunanistan ve Oniki Ada’ya yerleşip Ege Denizi’ni mayınlayınca İstanbul ve İzmir limanları dış ticarete kapandı.
Dış ticaretin kesintiye uğraması ithalat ve ihracatı durgunlaştırdı.
II.
Dünya Savaşı Türkiye’nin ihracatında büyük bir azalmaya yol açtı.
Savaş öncesinde başlayan sanayi yatırım programları hayata geçirilemedi.
Savaş yıllarında yeni fabrikalar kurmak ve mevcutları genişletmek için gerekli olan makineler ve yedek parçalar ülkeye getirilemedi.
Yaşanan bu eksiklikler II.
Beş Yıllık Sanayi Planı’nın hayata geçirilmesini engelledi.
Demir, çelik, çimento, kâğıt, cam ürünleri, şeker, pamuklu dokuma gibi sektörlerde üretim düştü.
Uygulanan savaş ekonomisi sürecinde bütçenin %60’ı askerî harcamalara ayrıldı.
Devlet bir milyon kişilik ordunun masraflarını üstlenmek zorunda kaldı.
Savaş yılları boyunca genel bütçe içerisinde savunma giderleri artarken sağlık, eğitim, bayındırlık gibi sosyal harcama kalemleri düşüş gösterdi.
Askerî seferberlik en çok köylüleri ve tarım sektörünü etkiledi.
Köylü nüfusun büyük bir kısmının silah altına alınması onların üretimden uzaklaşmasına neden oldu.
1941’de buğday üretimi yaklaşık %40 oranında azaldı.
2.7.1.
II.
Dünya Savaşı Yıllarında Türkiye İç Siyaseti Tablo.3: Savaş Yıllarında Gerçekleşen Merkezî Bütçe Harcamaları Yıllar Savunma (%) Genel Toplam (%) Eğitim (%) Sağlık (%) Bayındırlık (%)  Diğer İktisadi ve Sosyal Hizmetler (%) Toplam İktisadi ve Sosyal Hizmetler (%) 1938 39 11 5 4 14 2 27 1940 61 7 4 2 10 1 18 1942 66 7 4 2 6 2 15 1943 63 7 6 2 8 1 18 1944 59 8 7 2 7 1 19 1945 51 8 8 3 10 1 25 Murat Metinsoy, II.
Dünya Savaşı’nda Türkiye, s. 60 85 Savaş yıllarında sanayileşme sürecinin kesintiye uğramasına ve sanayi kollarındaki üretimin durgunlaşmasına rağmen bazı sektörlerde canlılık yaşandı.
İthalatın azalmasıyla fiyatların yükselmesi ve iç piyasadaki rekabetin azalması bunda önemli rol oynadı.
Dolayısıyla rakibi olmayan işletmelerin bir kısmı tam randıman ile çalıştı.
Büyük toprak sahipleri de savaş döneminde kâr etmenin yollarını buldular.
1942 ve 1943 yıllarında tarım ürünlerinin fiyatlarının yükselmesiyle ürünlerini piyasaya rahatça sürebilen büyük toprak sahipleri bol kazançlar elde ettiler.
Böylece savaş zenginleri ortaya çıktı.
İthalatın ve yerli üretimin daralmasının yarattığı kıtlık ortamı ve devletin seferberliği para basarak finanse etme çabası enflasyona sebep oldu.
Bu durum fakir ve dar gelirli kesimleri mağdur etti.
Hayat pahalılığı, temel gıda ve tüketim maddelerinin yetersizliği ve ihtikâr (karaborsa) uygulamaları toplumsal sorunları beraberinde getirdi.
Hükûmet narh sistemi, fiyat denetimi ve karne uygulaması gibi çeşitli yollarla ekonomiye müdahale ederek savaşın yarattığı olumsuzlukları gidermeye çalıştı.
İlk etapta başvurulacak gelir kaynaklarından biri mevcut vergilerin artırılması ve yeni vergilerin konulması oldu.
Vergilerde herhangi bir fiyat ve gelir esnekliği gözetilmediği için yüksek gelirli gruplar artan ve çeşitlenen vergileri fazla bulmazken ücretliler, düşük gelirli ve yoksul kitleler vergilerin ağır yükünü taşıyan kesimler oldu.
Toprak Mahsulleri Vergisi yanında hayvan vergisi ve angarya yükümlülükler öngören Yol Vergisi gibi vergiler de fakir köylüyü sarstı.
Türkiye II.
Dünya Savaşı yıllarında son 20-30 yılın en yüksek fiyat artışı seviyelerine şahit oldu.
II.
Dünya Savaşı’nın neden olduğu olağanüstü koşullar hükûmetlerin de ekonomik alanda olağanüstü önlemler almasına neden oldu.
Refik Saydam Hükûmeti ekonomiyi ve fiyatları denetim altına almak için 18 Ocak 1940’ta Millî Korunma Kanunu’nu (Görsel 2.34) çıkarttı.
Ticaret Ofisi ve İaşe Müsteşarlığı gibi kurumlar kuruldu.
Böylece bir savaş ekonomisi dönemi başladı.
Hükûmet bu yasa ile fiyatları saptamada, ürünlere el koymada hatta zorunlu çalışma yükümlülüğü getirmede neredeyse sınırsız yetkiler elde etti.
Millî Korunma Kanunu’na göre Petrol Ofisi (1941) kuruldu.
Kanun gereği savaş sırasında bilhassa maden sanayisinde olmak üzere zorunlu çalıştırma uygulamasından yaygın şekilde yararlanıldı.
Kanun uyarınca 1940 yılı içinde ekonomiyi tüm askerî ihtiyaçları karşılayacak biçimde yönlendirmekle görevli Koordinasyon Heyeti kuruldu.
1942’de Refik Saydam’ın ölümü üzerine Şükrü Saraçoğlu’nun başbakanlığında kurulan hükûmet %25 uygulamasıyla üreticinin elindeki ürünün bir kısmını alacak, kalan kısım üreticiler tarafından serbestçe satılacaktı.
Kanun gereği kurulmuş İaşe Müsteşarlığı kaldırıldı.
Bu duruma bağlı olarak fiyatlar fırladı, genel fiyat düzeyi 1942’de %90, 1943’te %75 arttı.
Hükûmet arzın artacağını ve fiyatların düşeceğini hesap etmişti fakat bu şekilde olmadı ve tarım ürünlerinin fiyatları yükseldi.
II.
Dünya Savaşı boyunca Türkiye’de yaşanan ekonomik bunalım, enflasyon ve vurgunculuk Varlık Vergisi uygulamasını gerekli kılacak koşulların oluşmasına yol açtı.
Şükrü Saraçoğlu Hükûmeti, bazı kesimlerin savaşı fırsata çevirerek elde ettiği zenginlikleri vergilendirmenin ülkenin yararına olacağını düşündü ve Kasım 1942’de Varlık Vergisi Kanunu’nu kabul etti.
Bu kanuna göre hükûmet, savaşta elde edilen haksız kazançları ve toprak sahiplerinin gelirlerini savaşın neden olduğu enflasyonla mücadele etmek için bir kereye mahsus toplayacaktı.
Emlak ve akar sahipleri, tüccarlar ve büyük toprak sahipleri vergi mükellefi olacaktı.
Görsel 2.34: Gazete manşetleri 86 2.7.2.
Demirağ ve Hürkuş Türkiye Cumhuriyeti’nin ilk yıllarında hava harp sanayisinde girişimci olarak Vecihi Hürkuş ve Nuri Demirağ görülür.
Osmanlı Devleti’nin son dönemlerine ve Millî Mücadele’deki sıkıntılara şahit olan Vecihi Hürkuş ve Nuri Demirağ, pek çok acı yaşamış olan bu milleti daha ileriye taşımak için canları ve malları pahasına mücadelelerde bulunmuşlardır.
Çok para kazanmayı değil, imkânlarını millet ve devlet yararına kullanmayı önemsemişlerdir.
Tablo.4: 1939-1940 Yıllarına Ait Buğday, Un, Pirinç ve Yumurta Fiyatlarındaki Değişim (%) 1939 1940 Fiyat Değişim Oranı (%) Buğday (kg) 6 kuruş 110 kuruş 1733 Un (kg) 15 kuruş 110 kuruş 966 Pirinç (kg) 35 kuruş 185 kuruş 428 Yumurta (adet) 1,5 kuruş 9 kuruş 500  Murat Metinsoy, 2016, s. 62 Nuri Demirağ “Hesaplı hareket ettiğini zanneden ve onunla iftihar eyleyen dar kafalar; kurtulmağa, yükselmeğe elverişli hiçbir eser vücuda getirmezler.
Kurtuluş ve yükselişi, ancak varlığına dayanan ve mülkü milletin gizli kapalı hazinelerini verimli hâle getirmesini bilen, şahsi menfaatini millet menfaati uğruna feda eden, ruhu idealist, dimağı realist şahsiyetlerde aramalıdır.”  Nuri Demirağ, 1947 Varlık Vergisi Kanunu’nda Türk veya azınlık ayrımına ilişkin hiçbir ifade bulunmamasına rağmen uygulamada azınlıkların yükümlülükleri ağırlaştırılmıştı.
Alınacak vergi, o yerin en büyük mülki amiri, mal memuru, tacirler ve belediyelerden seçilen üyelerden oluşan takdir komisyonlarınca belirlenmiş ve belirlenen vergi miktarlarına itiraz olanağı tanınmamıştı.
Komisyonların saptadığı vergiyi ödemeyenler önce toplama merkezlerine, sonra da çalıştırılmak üzere Erzurum Aşkale’ye gönderildi.
Varlık Vergisi, gelen tepkiler üzerine Mart 1944’te yürürlükten kaldırıldı.
Tarım kesimini vergilendirmek için 7 Haziran 1943’te Toprak Mahsulleri Vergisi Kanunu (TMV) ile çiftçilerin yetiştirdikleri ürünün %10’unu ya nakden ya da ayni ödeyecekleri bir vergi yasası çıkarıldı.
Verginin temel hedefi; savaş nedeniyle harcamaları artan devlete gelir sağlamak, sağlanan kaynakla gıda sorununu çözmek ve bununla bağlantılı toplumsal sıkıntıları hafifletmek dolayısıyla hükûmetten duyulan memnuniyetsizliği azaltmaktı.
Vergi, Osmanlı Devleti dönemindeki aşar vergisine benziyordu fakat TMV doğrudan devlet tarafından toplanıyordu.
Yasa 1944’te revize edildi, 1946’da da yürürlükten kaldırıldı.
Toprak Mahsulleri Vergisi Kanunu, 3 milyon mükellefi doğrudan, 15 milyona yakın köylü ve şehirliyi de dolaylı olarak etkiledi.
II.
Dünya Savaşı içerisinde hükûmetin ekonomiye dair müdahaleleri sonuç vermeyince karne usulü uygulaması başlatıldı.
Karne usulü ilk olarak ve en yaygın biçimde ekmekte uygulandı (14 Ocak 1942).
1943’ten itibaren dar gelirli memurlara ve fakir kesimlere sosyal yardım olarak dağıtılan şeker, kahve, çay, pamuklu kumaş ve bez gibi maddeler de karneye bağlandı.
Toplumun fakir kesimleri için ekmek temel beslenme maddesiydi.
II.
Dünya Savaşı döneminde birçok kentte ve özellikle İstanbul’da ekmek sorunu önemli bir yer tuttu.
87 NU.
D. UÇAKLARI 1941 yılında, Türk yapımı ilk uçak İstanbul’dan Divriği’ye uçtu.
Ardından 12 uçaklık bir filo Bursa, Kütahya, Eskişehir, Ankara, Konya, Adana, Elazığ ve Malatya rotasında uçarak halka gösteri yaptı.
Nu.D.38 tipi yolcu uçağı, tamamen Türk mühendis ve işçilerinin ürettiği Türk yapımı bir uçaktır.
6 kişilik yolcu uçağının çift pilot kumandası bulunmaktadır.
Saatte 325 kilometre hız yapabilmekte ve 1000 km uçabilmektedir.
Sivas Divriği’den İstanbul’a gelen Nuri Demirağ, sahip olduğu 252 lirası ile Türk Zaferi adını verdiği bir sigara kâğıdı çıkardı.
Daha sonra, Cumhuriyet idaresinin Türkiye demir yolları ve şoseleri için açtığı ihalede devlete verdiği en uygun teklifle müteahhitlik hayatına atıldı.
Demir yollarındaki çalışmalarından dolayı Atatürk tarafından kendisine Demirağ soyadı verilen ilk Türk demir yolu müteahhidi Nuri Demirağ, 1012 kilometrelik demir yolu yaparken diğer büyük inşaat işlerine de atıldı.
1936’da havacılık sanayisinin ilk temellerini atmaya başlayan Nuri Demirağ, “Mademki bir millet tayyaresiz yaşayamaz, öyleyse bu yaşama vasıtasını başkalarının lütfundan beklememeliyiz.” ilkesiyle yola çıktı.
Bu uğurda ömrünü vakfettiği uçak sanayisi, kendisinin öncülüğünde açılan Atatürk Havalimanı ile hızla gelişti.
1936’da havacılık konusunda 10 yıllık bir program hazırlatarak Çekoslovak bir firma ile anlaştı.
Beşiktaş’ta Tayyare Etüt Atölyesinin açılışını 17 Eylül 1936’da yaptı.
Demirağ, pist ve uçuş sahası olarak kullanılmak üzere İstanbul Yeşilköy’de Gök Stadyumu adını verdiği ilk sivil hava meydanında çalışmalara başladı.
Yeşilköy’de Gök Stadyumu’nun kurulmasından sonra, Sivas Divriği’de pilot yetiştirmek üzere Gök Okulu adını verdiği akademiyi kurdu.
Bu okulla Anadolu’yu teknolojik atılımın bir parçası hâline getirmeyi amaçladı.
Nuri Demirağ, Gök Okulunda yalnız pilotluk eğitimi vermiyor aynı zamanda prensip sahibi bir neslin yetişmesi için çalışıyordu.
“Cumhuriyete, vatana, millete, kültürüne ve manevi değerlerine bağlı olmayan bir Türk genci göklerde düşmanlar karşısında sıkıntı çeker.”görüşündeydi.
Demirağ’ın amacı, yurt içinde hem ticari ve askerî uçaklar üretmek hem de mühendis, teknisyen ve pilotlar yetiştirmekti.
Fransa’da uçak mühendisliği eğitimi alan Selahattin Reşit Alan ile kurduğu ortaklığın sonucunda, 1936 ve 1938’de Nu.D.36 ve Nu.D.38 (Görsel 2.35) adı verilen uçakları tasarladı.
Bu uçaklar o dönemin teknik açıdan en gelişmiş uçaklarındandı.
Görsel 2.35: Nu.D.36 ve Nu.D.38 uçakları • 1922’de ilk Türk sigara kâğıdını üretti.
• Ankara’nın doğusuna ilk demir yolunu yaptı.
• İstanbul Boğazı’na özel köprü yaptırmayı projelendirdi.
• Bursa’da Sümerbank’ın Merinos fabrikasını kurdu.
• İzmit’te selüloz fabrikasını kurdu.
• İstanbul’daki büyük hal binasını yaptı.
• Seri üretim olarak 1936’da ilk Türk uçağını yaptı.
• Karabük’te demir ve çelik fabrikasını kurdu.
• İlk yerli paraşütü yaptı.
• Sivas’ta çimento fabrikası kurdu.
• Çok partili rejimdeki ilk muhalefet partisini kurdu.
DEMİRAĞ’IN YAPTIĞI İLKLER 88 Vecihi Hürkuş, Tayyare Onarım ve Türk Motor Anonim Şirketinde (TOMTAŞ) şef pilot (test pilotu) olarak görev yaptı.
Almanya’da Dassault firmasının üretim ve uçuş hattındaki uçakları üzerinde ihtiyaç duyulan değişiklikleri şahsen yaptı ve onlara yeni öneriler sundu.
TOMTAŞ’ın siparişi olan Junkers A-20 uçağında, Almanya’da Vecihi Hürkuş’un katkılarıyla yapılan değişikliklerle Ju A-35 tipi üretildi.
Görsel 2.36: Vecihi Hürkuş’un ürettiği uçak Vecihi Hürkuş Askerî pilot, uçak imalatçısı ve uçak mühendisi olan Vecihi Hürkuş, Türk havacılık tarihinde önemli bir isimdir.
I.
Dünya Savaşı ve Kurtuluş Savaşı’nda büyük yararlılıklar gösteren Astsubay Pilot Vecihi Hürkuş, Vecihi K-6 adını verdiği ilk uçağının projesini 1918’de çizdi.
Cumhuriyetin ilanından sonra İzmir’de küçük bir atölyede imal ettiği Vecihi K-6 uçağı ile 1925’te başarılı bir deneme uçuşu yaptı.
Teknik denemesi yapılmamış bir aletle başkalarının hayatını tehlikeye atmaktan 15 gün ev hapsi cezası aldı.
Vecihi Hürkuş, cezayı haksız bularak Hava Kuvvetlerinden istifa etti.
İstanbul’da atölye kuran Vecihi Hürkuş, 1930’da V-14 (Görsel 2.36) adını verdiği ikinci uçağını yaptı.
Ancak uçağı imal ederken gereken bilgilendirmeleri yapmaması ve gerekli izinleri almaması Hava Yolu (Seyrüsefer) Kararnamesi hükümlerine aykırı görüldü ve uçağa uçuş izni verilmedi.
Millî Savunma Bakanlığına bağlı Hava İşleri Genel Müdürlüğünden Vecihi Hürkuş’a gönderilen yazı şöyleydi: ‘‘V14 tipi tayyarenin, her ne kadar tecrübe uçuşlarında ve takiben İstanbul’dan havalanarak Ankara’ya kadar hava yoluyla yaptığı uçuşlarda uçuş kabiliyetinin yerinde olduğu anlaşılmış ise de tayyarenin aerodinamik vasıflarını tespit edecek elimizde hiçbir vasıta bulunmadığından fennen muayenesine imkân görülmemiş ve bu suretle icap eden seyrüsefer vesikası verilmemiştir.’’ Bunun üzerine Vecihi Hürkuş, uçağını parçalayıp trenle Prag’a götürdü.
Çek Hükûmetince görevlendirilen komisyon tarafından gerekli onayları alan Vecihi Hürkuş, yaptığı uçakla İstanbul’a geldi.
1932’de Türkiye’nin ilk sivil uçuş okulunu (Vecihi Sivil Uçak Okulu) Kadıköy’de açtı.
Okulu açtığında V-14 ve V-15 adlı iki uçağı vardı, sonraki iki yılda altı uçak daha yapmayı başardı.
Uçakların sadece motoru dışarıdan alındı diğer aksamları atölyelerde yapıldı.
Nuri Demirağ’ın uçak sanayisindeki çalışmaları; THK ile olan anlaşmazlığın aleyhine sonuçlanması, kendisini teşvik eden devlet kuruluşlarının imalata geçtikten sonra ilgi göstermemesi ve sipariş alınamaması üzerine 1940’ta durduruldu.
Elde kalan uçaklar hurdacıya satıldı.
Nuri Demirağ, hükûmet üyeleri ve cumhurbaşkanına mektuplar yazdı.
Durumun düzeltilmesi için yaptığı girişimlere rağmen bir özel sektör yatırımı olan fabrika tekrar açılamadı.
Nuri Demirağ, Cumhuriyet tarihinde II.
Dünya Savaşı’ndan sonra çok partili hayata geçişte (1945) ilk muhalefet partisi olan Millî Kalkınma Partisinin kurucuları arasında yer aldı ve partinin genel başkanlığını üstlendi.
1954 seçimlerinde Demokrat Partiden Sivas’ta müstakil aday gösterildi ve Sivas mebusu olarak Büyük Millet Meclisine girdi.
89 2.7.3.
Türkiye’de Radyo Yayıncılığının Kuruluşu ve Gelişimi Türkiye’de radyo yayıncılığı özel bir şirket olan Türk Telsiz Telefon Anonim Şirketi (TTTAŞ) tarafından 1927’de başlatıldı.
Başlangıçta yalnızca bir eğlence aracı olarak topluma sunulan radyo, sonraki süreçte kültür ve sanatın geliştirilmesi, halkın eğitimi, ulusal bilincin aşılanması gibi millî rolleri de üstlendi.
Türkiye Cumhuriyeti, yeni kültürün aktarılması, vatandaşa doğru ve bilimsel bilgi verilmesi amacıyla çiftçilikten klasik müziğe uzanan bir yelpazede çeşitli konularda halkı bilinçlendirmek için radyo yayıncılığına büyük önem verdi.
Radyo, Görsel 2.37: Muzaffer Sarısözen (1899-1963) Cumhuriyet’in ilk yıllarından itibaren eğitime yönelik yayınlarıyla Cumhuriyet’in tasavvur ettiği sınıfsız, imtiyazsız ve kaynaşmış bir topluluk oluşturmaya yardımcı olmuş, Batılılaşma ve kalkınma sürecine ivme kazandırmıştı.
Ülkenin yetişmiş bilim insanları, yazar ve sanatçıları radyolarda da görev alıyor, bilgi ve görüşlerini dinleyicilerle paylaşıyordu.
Ülke kültürü içinde gelişen müzik, folklor, spor, siyaset ve yeni hayata yön veren pek çok olgu radyonun anlatım alanı içindeydi.
1930’ların ikinci yarısından 1940’ların ortasına kadar yaşanan süreç devletin kitle iletişim araçlarından etkin olarak yararlanmak istediği yıllar oldu.
II.
Dünya Savaşı’nda insanların siyasi gelişmeleri takip etme isteği radyonun yaygınlaşmasını sağladı.
Ülkemizde ilk olarak Ankara Radyosu 1943’ten sonra düzenli yayınlara başladı.
Üstüne bir dantel örtü serilmiş lambalı radyolar, kentli evlerin başköşelerine kuruldu.
Yaşanan teknolojik gelişmelerle radyonun eğlendiren ve müzik sunan işlevi ön plana çıktı.
1940’ların ikinci yarısından itibaren devlet radyolarının dışında da radyo istasyonları kurulmaya başlandı.
1945’te kurulan İstanbul Teknik Üniversitesi Radyosu bu alanda bir ilkti.
II.
Dünya Savaşı sonrası başlayan Batı Bloku içinde yer alma çabası yayıncılığı da etkiledi.
Radyo giderek daha fazla yaygınlaştı, kentlerden köylere hemen her kesimden insanın daha rahat eriştiği bir araç konumuna geldi.
1938-1943 yılları arasında Ankara Radyosunun müdürlüğünü yapan Vedat Nedim Tör’ün radyo yayıncılığı hakkında söyledikleri, radyonun toplumsal gelişmedeki rolünü gözler önüne sermektedir.
Tör “Radyoda Türkçenin en güzel örneklerinin verilmesi, programlarda halka olumlu ve yararlı bilgilerin sunulması, eğitici telkinlerde bulunulması, halkın zevkini ve moralini bozacak yayınlardan kaçınılması, halkın sanat zevkinin yükseltilmesi amacıyla müzik yayınlarında gerek alaturka gerekse Batı müziğinin kaliteli örneklerinin verilmesi gerekir.” diyerek radyonun eğitici rolünü ön plana çıkarmaktadır.
Bunun yanında II.
Dünya Savaşı yıllarında savaşa dair gelişmeler radyodan takip edilmiştir.
İnsanlar radyodan duyduklarına güven duymuş ve bu güveni “Radyo söyledi.” diyerek ifade etmişlerdir.
Türkiye’de radyo yayıncılığının başlamasıyla radyo programlarında halk müziği örnekleri, bireysel faaliyetler çerçevesi içinde düzensiz bir biçimde yer buldu.
Radyolarda halk müziği eserlerinin icrası, İstanbul Radyosunda Tamburacı Osman Pehlivan tarafından Rumeli türküleri ile başladı.
1938’de Ankara Radyosunda Sadi Yaver Ataman, gerçekleştirdiği açıklamalı halk müziği programlarında anonim edebiyat ve âşık edebiyatı ürünlerine yer verdi.
1940’ta Vedat Nedim Tör’ün Ankara Radyosunun müdürü olması, radyo programlarının yeniden yapılandırılmasını sağladı.
Bu doğrultuda 1941’de Mesut Cemil yönetimindeki Klasik Türk Müziği Korosu radyonun ilk düzenli halk müziği programını yaptı.
Bir Türkü Öğreniyoruz adlı program, Muzaffer Sarısözen’in (Görsel 2.37) şefliği ve repertuvar hocalığı doğrultusunda faaliyetini sürdürdü.
Bu programlar klasik Türk müziği sanatçılarının halk müziği alanında eğitilmesini sağlamanın yanında Yurttan Sesler Korosunun kurulmasına da zemin hazırladı ve Yurttan Sesler Korosu Muzaffer Sarısözen’in şefliğinde 1947’de kuruldu.
Yurttan Sesler Korusu programlarında halk müziği derleme çalışmaları dinleyicilere sunuldu.
90 2.
ÜNİTE ÖLÇME VE DEĞERLENDİRME ?
A Tiger B Adana Görüşmesi C Hayat Sahası Ç Little Boy D Kristal Gece E IMF F Nuri Demirağ G Vecihi Hürkuş Ğ Fat Man H Çiftçiyi Topraklandırma Kanunu 1 Nagazaki’ye atılan atom bombası 2 1938 yılında Almanya’da Yahudi karşıtlığına dair yapılan gösteriler 3 Üzerinde yaşadığı toprakların kendisine yetmediğini düşünen Almanya’nın yeni yerler ele geçirmek için uyguladığı politika 4 Türkiye’nin ilk sivil uçuş okulunu açan girişimci 5 Müttefik Devletler’in Türkiye’yi II.
Dünya Savaşı’nda kendi saflarına dâhil etmek için yaptıkları girişim 6 Demokrat Partinin kurulmasına sebep olan kanun 7 Türk havacılık sanayisinin ve birçok ilkin temellerini atan girişimci 8 Uluslararası para fonu olarak adlandırılan kuruluş 9 Hiroşima şehrine atılan atom bombası 10 Almanların geliştirdiği tank ?
B.
Aşağıdaki soruları cevaplayınız.
Türkiye’nin Ticaret İlişkisi Kurduğu Ülkeler  Almanya ABD İngiltere Yıl İthalat İhracat İthalat İhracat İthalat İhracat 1937 48,1 50,4 - - 7,1 9,8 1943 76,6 61,1 4,8 52,7 32,3 27,8 1944 50,2 52,8 7,8 55,6 29,5 51,3 1945 0,7 00 22,2 95,9 29,4 32,6 1.
Yukarıdaki tabloda Türkiye’nin savaş yıllarındaki ithalat ve ihracat değerleri verilmektedir.
Bu  tabloya göre Türkiye’nin II.
Dünya Savaşı’nda izlediği dış politikanın Türk ekonomisine olan  etkileri nelerdir?
Açıklayınız.
…………………………………………………………………………………………………………………... …………………………………………………………………………………………………………………... …………………………………………………………………………………………………………………... M. METİNSOY, II.
Dünya Savaşı’nda Türkiye, İstanbul: İş Bankası Yayınları, 2016.
2.
Mihver Devletler II.
Dünya Savaşı’nda “Hayat Sahası, Bizim Deniz ve Ortak Refah Alanı”  politikalarını uygulamıştır.
Bu politikaların dönemin Türk dış politikasına etkilerini açıklayınız.
…………………………………………………………………………………………………………...……... …………………………………………………………………………………...……………………………... …………………………………………………………………………………...……………………………... A.
Sol sütunda verilen açıklamaların önündeki boş kutucuklara, sağ sütunda verilen o açıklamanın  ilişkili olduğu ifadeye ait harfi yazınız.
91 “II.
Dünya Savaşı’nın Türkiye ekonomisi üzerindeki olumsuz tesirlerine rağmen sanayiciler, tüccarlar ve büyük toprak sahipleri bu koşulları, yüksek kârlara tahvil etmenin yollarını buldular.
Artan vergilerin, askerî seferberliğin ve fiyat artışlarının asıl zarar verdiği kesim, ülkenin yaklaşık yüzde seksenini teşkil eden köylülerle kentlerdeki dar gelirliler oldu.” 3.
Yukarıdaki metinden yararlanarak II.
Dünya Savaşı yıllarında Türkiye’de ekonominin toplum  tabakalarındaki etkisini açıklayınız.
……………………………………………………………………………………………………………….. ……………………………………………………………………………………………………………….. …………………………………………………………………………..…………………………………... “II.
Dünya Savaşı sonrası çözüm bekleyen en acil sorun Avrupa’nın yıkılmışlığıydı.
Avrupa çok az ürün ihraç edebilecek, buna karşılık fabrikalarını tekrar kuruncaya kadar büyük miktarlarda ithalat yapacaktı.
Bunun gerek mal gerekse kredisi, doğal olarak ABD tarafından sağlanacaktı.
Bu nedenle ABD’li Herry Dexter White’ın (Heri Dekstır Vayt) ortaya koyduğu ekonomik çerçevede Uluslararası Para Fonu kuruldu.
Ardından Dünya Bankası kuruldu.
Türkiye her ikisine de 11 Mart 1947’de üye oldu.” 4 ve 5. soruları yukarıda verilen metne göre cevaplayınız.
4.
II.
Dünya Savaşı sonrası Avrupa’nın öncelikli ekonomik sorunları neler olmuştur?
……………………………………………………………………………………………………………….. …………………………………..………………………………………………………………………….... …………………………………………..………………………………………………………………….... 5.
Avrupa’nın sorunları karşısında ABD’nin aldığı önlemleri yazınız.
……………………………………………………………………………………………………………….. …………………...…………………………………………………………………………………………... …………………………...…………………………………………………………………………………... ÖLÇME VE DEĞERLENDİRME “II.
Dünya Savaşı yıllarında dört yanı ateşle çevrilen Türkiye, bu dönemde gerek iç gerekse dış politikasını savaşın dalgalanmalarına göre günü gününe ayarladı ve savaşa girmekten kurtuldu.” Savaş dışında kalan ve böylece insanını yok olmaktan kurtaran Türkiye savaş sonunda yalnız kaldı.
Sonraki dönemde savaş yılları ile ilgili kendisini “millete çayı (şeker yerine) kuru üzümle içirmek” ile suçlayan birine İnönü şu cevabı verecektir: “Ama çocuğunu babasız bırakmadım.” 6.
Yukarıda verilen metne göre savaşın Türkiye’deki toplumsal yansımalarının neler  olabileceğini yazınız.
……………………………………………………………………………………………………………….. ……………………………………………………………………………………………………………….. ……………………………………………………………………………………………………………….. 92 7.
Yukarıdaki metne göre ABD Başkanı Truman’ın ifadesini insan hakları ve evrensel değerler  açısından açıklayınız.
……………………………………………………………………………………………………………….. ……………………………………………………………………………………………………………….. ……………………………………………………………………………………………………………….. ……………………………………………………………………………………………………………….. 08.15’te 10 bin metreden bırakılan bomba, daha etkili olması için kentten 600 metre yükseklikte patlatıldı.
Hiroşima’da bir yerel gazetede çalışan ve savaşın canlı tanıklarından olan Yoshito Matsushige (Yoşito Matsuşige), dehşet anını şöyle anlatıyor: “Büyük bir flaş patladı sanki.
Her şey, her yer bembeyaz oldu, hiçbir şey göremez oldum.
Öyle kavurucu bir rüzgâr ortaya çıktı ki vücudumun üst kısmına sanki binlerce iğne batırılıyor gibiydi.
Bombanın etkisiyle meydana gelen kasırga sokaklardaki tozu havaya kaldırmıştı.
Bir süre her yer karardı.
Etrafı, toz tabakası yere inince görebildik.” 4,5 tonluk uranyum bombası patladığı anda Hiroşima cehenneme döndü.
Birkaç saniyede bombanın düştüğü merkezin 3-4 kilometrelik çevresinde hiçbir canlı kalmadı.
Atom bombasının kente düştüğü esnada oluşan sıcak havanın üç bin derece olduğu tahmin edilmektedir.
İlk esnada yetmiş bin insan neredeyse buharlaşarak, kavrularak yok oldu.
Japonya’nın en güzel kenti Hiroşima’nın suyu, havası ve toprağı yoğun radyasyonla zehirlendi.
Aylarca asitli yağmur yağdı.
Vahşetin boyutu her geçen gün genişledi ve ölü sayısı iki ay içinde 135.000’e ulaştı.
Sonraki beş yıl içinde de radyasyon nedeniyle mutasyona uğrayan 60.000 kişi daha hayatını kaybetti.
On beş saat sonra ABD Başkanı Truman’ın açıklamalarıyla atom saldırısına maruz kaldığını öğrenen Japonya, yıkılmışlık ve çaresizlik içinde teslim oldu.
ABD Başkanı Truman: “Tarihin en büyük kumarına iki milyar dolar yatırdık ve kazandık!” dedi.
ÖLÇME VE DEĞERLENDİRME “II.
Dünya Savaşı sonrasında dev olanaklara rağmen Hollywood sinemasında bir gerilemenin olduğu görülür.
Komünist karşıtlığı dolayısıyla bazı yönetmen ve artistler ya suskunluğa itilmiş ya da Amerika’dan kovulmuşlardır.
Bu dönemde Charlie Chaplin “Şehir Işıkları”nı Avrupa’da çekmiştir.
Hollywood, sinema sektöründeki üstünlüğünü Hindistan, Çin gibi diğer ülkelere kaptırmıştır.” Yukarıdaki metinden çıkarılabilecek en kapsamlı yargı aşağıdakilerden hangisidir?
A) Hollywood sineması diğer ülke sinemalarına göre daha fazla olanaklara sahiptir.
B) Sinema ve sanat dünya siyasetini yönlendiren önemli bir etkendir.
C) Siyasi alanda yaşanan mücadele ABD sinema sektörünü olumsuz etkilemiştir.
D) Charlie Chaplin “Şehir Işıkları”nı Avrupa’da çekmiştir.
E) Çin sineması, ABD sinemasının önüne geçmiştir.
C.
Aşağıdaki soruları okuyarak doğru seçeneği işaretleyiniz.
Seri üretim olarak 1936’da ilk Türk uçağını 9. yaptı.
Ankara’nın doğusuna ilk demir yolunu yaptı.
Karabük’te demir ve çelik fabrikasını kurdu.
İzmit’te selüloz fabrikasını kurdu.
Çok partili rejimdeki ilk muhalefet partisini kurdu, ilk şehir ve köy planlarını hazırladı.
Yukarıda özellikleri verilen Nuri Demirağ ile ilgili aşağıdaki yargılardan hangisine ulaşılamaz?
A) Türkiye’de siyasi hayatta rol oynadı.
B) Uçak sanayisinin gelişmesi için çalışmalar yaptı.
C) Demir yollarındaki çalışmalarından dolayı kendisine Demirağ soyadı verildi.
D) Ülkemizin ilk müteşebbislerinden biri oldu.
E) Ülkemizde yaşanan gelişmelerde birçok ilki hayata geçirdi.
8.
93 ÖLÇME VE DEĞERLENDİRME Aşağıda verilen bilgilerden hangisi II.
Dünya Savaşı yıllarında Türkiye’de yaşanan gelişmelerden biridir?
A) Öğretmen ihtiyacını karşılamak üzere meclise sunulan kanun teklifi reddedildi.
B) Savaş şartlarından dolayı çok partili hayata geçiş ertelendi.
C) Ekonomiyi kalkındırmak için İkinci Beş Yıllık Sanayi Planı uygulamaya konuldu.
D) Ekonominin geliştirilmesi ve fiyatların kontrol altına alınması için serbest piyasa ekonomisi uygulandı.
E) Tarımda, özellikle de buğday üretiminde artış sağlandı.
“Versay Antlaşması’na rağmen Almanya’da üretilen uçak sayısı 1932’de 36 iken 1934’te 1932’ye, 1936’da 5112’ye çıkmış, hava kuvvetlerinde 26 olan filo sayısı 302’ye yükselmişti.
Savaş başladığında 4000 cephe hattı uçağı vardı.
Donanma personelinin sayısı ise 1932’deki sayının 5 katına çıkmıştı ve Hitler iktidarı öncesine göre 12 kat daha fazla para harcanıyordu.” Yukarıdaki metin değerlendirildiğinde aşağıdaki yargılardan hangisine ulaşılamaz?
A) Almanya’da askerî harcamalara ayrılan bütçe artış göstermiştir.
B) Versay Antlaşması’nın maddeleri adım adım çiğnenmektedir.
C) Askerî teknolojide gelişme yaşanmaktadır.
D)Alman dış politika anlayışında Hitler bir değişime sebep olmuştur.
E) Alman ordusunda donanma harcamaları birinci sıraya geçmiştir.
“Auschwitz’de sıkıldığımdan yakınmak için gerçek bir neden yoktu.
Görünürde tek amacım alınan önlemleri uygulamak için herkesi ve her şeyi ileri doğru itmekti.
Anneler gülen ya da ağlayan çocuklarıyla gaz odalarına giderken tepkisizce izlemek zorundaydım.
Görevde iken saatlerce pis kokulara dayanmak durumundaydım.
Dikiz deliklerinden içeriyi gözlemek ve ölüm sürecinin kendisini izlemek zorundaydım.
Auschwitz’e göre ailemin durumu çok iyiydi.
Çocuklarımı mutlulukla oynarken ve karımı onları büyük bir hazla izlerken gördükçe sık sık bu mutluluğumuzun ne kadar süreceğine ilişkin düşünceler geliyordu aklıma.” Yukarıdaki metin değerlendirildiğinde aşağıdaki yargılardan hangisine ulaşılamaz?
A) Ölüm kampında görevli bu kişi vicdani bir muhasebe içerisindedir.
B) Savaş sırasında sorgulamadan emirleri yerine getirmekle kendini mükellef görmüştür.
C) Kendisi ve ailesinin geleceği hakkında endişeleri vardır.
D) Auschwitz, savaş döneminde insanların katledildiği bir merkez olmuştur.
E) Auschwitz’de yaşananlara ailesi de tanık olmuştur.
10.
12.
11.
94 SOĞUK SAVAŞ DÖNEMİ 3.1.
II.
DÜNYA SAVAŞI SONRASI OLUŞAN YENİ GÜÇ  DENGELERİNİN OLUŞUM SÜRECİNDE MEYDANA GELEN  SİYASİ GELİŞMELER 3.2.
ASYA VE AFRİKA’DAKİ SÖMÜRGECİLİK FAALİYETLERİ VE  BAĞIMSIZLIK MÜCADELELERİ ÇERÇEVESİNDE MEYDANA  GELEN OLAYLAR 3.3.
SOĞUK SAVAŞ DÖNEMİ’NDE DÜNYADA MEYDANA GELEN  EKONOMİK, SOSYOKÜLTÜREL VE BİLİMSEL GELİŞMELER 3.4.
SOĞUK SAVAŞ DÖNEMİ’NDE TÜRK DIŞ POLİTİKASINDA  MEYDANA GELEN GELİŞMELER 3.5.
DEMOKRAT PARTİ DÖNEMİNDE TÜRKİYE’DE MEYDANA  GELEN SİYASİ, SOSYOKÜLTÜREL VE EKONOMİK  GELİŞMELER 3.
ÜNİTE 94 95 HAZIRLIK ÇALIŞMALARI Soğuk Savaş Varşova Paktı Avrupa Konseyi Marshall Yardımı COMECON NATO KAVRAMLAR Kominform Truman Doktrini Baas Rejimi Avrupa Ekonomik Topluluğu 95 • Soğuk Savaş Dönemi’nde kent nüfuslarındaki artışın ortaya çıkardığı sonuçlar neler olabilir?
• Afrika ülkelerinin bağımsızlıklarını kazandıktan sonra yaşadıkları sorunlar neler olabilir?
• Türkiye’de çok partili hayata geçişin demokratik yaşama katkılarının neler olabileceğini tartışınız.
96 1.
Konu 2.
Konu Yıl 3.
Konu 4.
Konu 5.
Konu 1946 • DP meclise girdi.
• Soğuk Savaş Dönemi başladı.
• Kominform kuruldu.
• Truman Doktrini ilan edildi.
• Pakistan ve Hindistan, bağımsızlığını kazandı.
1947 • Marshall Planı uygulanmaya başlandı.
• Berlin Buhranı yaşandı.
• Mahatma Gandi öldü.
• Nelson Mandela, Güney Afrika’nın bağımsızlığı için mücadeleyi başlattı.
1948 • Londra Olimpiyatları yapıldı.
• Güney Kore ve Kuzey Kore kuruldu.
• NATO kuruldu.
• COMECON kuruldu.
• Federal Almanya ve Demokratik Almanya kuruldu.
1949 1950 • Kore Savaşı başladı.
• Türkiye Makine Kimya Endüstrisi Kurumu kuruldu.
• DP, seçimleri kazanarak tek başına iktidar oldu.
• Libya, bağımsızlığını kazandı.
1951 • Türkiye NATO’ya kabul edildi.
1952 • SSCB olimpiyatlara ilk kez davet edildi (Helsinki Olimpiyatları).
1953 • Kore Savaşı resmen sona erdi. 1954 • II.
DP iktidarı başladı.
• Varşova Paktı kuruldu.
1955 • Tunus ve Fas, bağımsızlığını kazandı.
1956 1957 • Ruslar ilk uyduyu (Sputnik) uzaya gönderdi.
• III.
DP iktidarı başladı.
1960 • Millî iradeye Cumhuriyet tarihinin ilk darbesi yapıldı.
• Berlin Duvarı inşa edildi.
1961 • Rus kozmonot Yuri Gagarin uzaya giden ilk insan oldu.
• 1961 Anayasası hazırlandı.
• Cezayir, bağımsızlığını kazandı.
1962 • Afrika Birliği Örgütü kuruldu.
1963 • Hippi hareketi doğdu.
1968 • Irak’ta Baas Partisi dönemi başladı 1969 • ABD’li astronot Neil Armstrong, Ay’a ayak basan ilk insan oldu.
1970 • Suriye’de Baas Partisi dönemi başladı 1973 • Dünyada petrol krizi ortaya çıktı.
• DNA’nın yapısı çözüldü.
1980 • Moskova Olimpiyatları’na Türkiye’nin de içinde olduğu 80 ülke katılmadı.
SOĞUK SAVAŞ DÖNEMİ ÜNİTESİNİN KONULARA GÖRE ZAMAN DİZİNİ 97 Bir önceki ünitede öğrendiklerinizden ve yukarıdaki görselden (Görsel 3.1) yola çıkarak Soğuk Savaş Dönemi’nde (1947-1991) dünyadaki başat (baskın) güçlerin hangi devletler olduğunu ve bu devletler arasındaki ilişkilerin ne şekilde seyretmiş olabileceğini tartışınız.
Görsel 3.1: Soğuk Savaş Dönemi (Temsilî) 3.1.1.
II.
Dünya Savaşı Sonrası Küresel Güçler Soğuk Savaş, II.
Dünya Savaşı’ndan sonra süper güçler olarak ortaya çıkan Sovyetler Birliği ile Amerika Birleşik Devletleri’nin silaha başvurmaktan kaçındıkları dönemdir.
Soğuk Savaş Dönemi’nde taraflar askerî savaş ortamında direkt olarak karşı karşıya gelmekten sakınıp korkutma, propaganda gibi kaynakların tamamını kullanarak birbirlerine üstünlük sağlamaya çalıştılar.
SSCB ve ABD ile onların askerî müttefikleri tarafından desteklenen jeopolitik, ideolojik ve ekonomik savaş olarak da tanımlanan Soğuk Savaş’ın 1947’de başladığı kabul edilir.
Bu dönem, 1991’de Sovyetler Birliği’nin dağılmasına kadar devam etti.
II.
Dünya Savaşı, birincisine oranla her yönüyle daha kapsamlı ve yıkıcı oldu.
Tüm dünya devletleri ve toplumları, altı yıl boyunca savaşa dâhil olsun veya olmasın savaştan olumsuz etkilendi.
Sadece savaş sırasında değil, savaştan sonra da bu etkiler devam etti.
Uluslararası arenada barış ortamı oluşturma ve savaşın sebep olduğu yaraları sarma çabaları sonuçsuz kaldı.
Küresel anlamda sıcak savaş yaşanmadı fakat yerel savaşlar yaşandı.
Ayrıca siyasi, ekonomik, kültürel vb.
pek çok alanda rekabet ortamı meydana geldi.
Almanya’ya karşı savaşta ağırlıklı rolü üstlenen ve savaş sonrasında Avrupa kıtasından en büyük payı alan SSCB oldu.
Öyle ki birçok Avrupa ülkesi, SSCB tarafından ya işgal edildi ya da uydu devlet hâline getirildi.
Batı Avrupa, SSCB ve uydularındaki komünist yönetimleri savaş sonrasında oluşan en önemli tehdit olarak gördü.
Bu tehdit sıcak bir çatışmaya yol açmadan ABD’nin tedbir alma gerekliliğini SOĞUK SAVAŞ II.
DÜNYA SAVAŞI SONRASI OLUŞAN YENI GÜÇ DENGELERINİN OLUŞUM SÜRECİNDE MEYDANA GELEN SIYASI GELIŞMELER 3.1 2 Ders Saatine Göre 98 ortaya çıkardı.
II.
Dünya Savaşı’nın amiral gemisi olan ABD, savaş sonrasında da bu rolünü devam ettirdi.
Kendini hem Avrupa’yı hem de dünyayı yeni felaketlerden kurtaracak tek güç olarak gördü.
Böylece ABD (BATI BLOKU) SSCB (DOĞU BLOKU) • ABD, II.
Dünya Savaşı sonrasında Monroe Doktrini’ni terk ederek Amerika kıtasının dışına yöneldi.
• 1917 İhtilali sonrasında göreli güçsüzlük ilkesinin içine kapattığı SSCB, savaştan iki büyük devletten biri olarak çıktı.
• SSCB’nin komünist rejimini tehdit olarak gören Batılı ülkelerde, SSCB’ye karşı koyabilecek gücün ABD olabileceği düşüncesi hâkim oldu.
• SSCB, savaş sonrası proleter (emekçi) ihtilal için dünya genelinde bir çabanın içine girdi.
• II.
Dünya Savaşı sonrasında uluslararası ilişkilerde Avrupa’nın dışında da önemli stratejik merkezlerin (Latin Amerika, Asya, Afrika gibi) ortaya çıkması ABD’yi bu merkezlerle ilgilenmeye yöneltti.
• II.
Dünya Savaşı sırasında ABD, Avrupa’ya ciddi miktarda kuvvet yığmıştı.
ABD, savaş sonrasında SSCB’nin güven veren tutumundan dolayı Avrupa’daki güçlerini geri çekti.
Bu durum SSCB’ye Avrupa’da hareket alanı açtı.
Bu ortamda SSCB komünist ideolojisini tüm Avrupa’ya ve dünyaya yayabilecekti.
SSCB kendisine hareket alanı gördüğü Avrupa, Orta Doğu ve Asya istikametinde genişlemeye ve müttefikler bulmaya başladı.
• II.
Dünya Savaşı’nda üstünlüğün ele geçirilmesinde en belirleyici unsurlardan biri hava gücü oldu.
Savaş sonrasında havacılık alanında (uzay, uçak, füze gibi) iki devlet (ABD-SSCB) ön plana çıktı.
• II.
Dünya Savaşı’ndan önce dünya siyasetine yön veren İngiltere ile Fransa’nın zayıflaması ve Almanya, İtalya, Japonya gibi ülkelerin yenilmesi dünya liderliğini iki devlete (ABD-SSCB) bıraktı.
• II.
Dünya Savaşı sonrasında uluslararası üstünlüğü belirleyen argümanlardan biri olan ekonomik gelişmişlik, dünya siyasetine yön verdi.
Dünyada bu yeterliliğe sahip iki devlet (ABD-SSCB) ön plana çıktı.
İki kutuplu hâle gelen dünyada bloklar tarafından atılan siyasi ve ekonomik adımlar şunlardır: Batı Bloku’nda ABD Liderliğinde Atılan Siyasi ve Ekonomik Adımlar Doğu Bloku’nda SSCB Liderliğinde Atılan Siyasi ve Ekonomik Adımlar Truman Doktrini (1947) • Amaç, komünist tehdide karşı yardıma muhtaç devletlere ekonomik ve askerî yardımda bulunarak komünizmin yayılmasını engellemekti.
Kominform (1947) • SSCB, uydu ülkeleriyle bağını güçlendirmek ve ABD’nin ortaya koyduğu Truman Doktrini ve Marshall Planı ile mücadele etmek amacıyla Kominformu kurdu.
Marshall Planı (1947) • ABD Dışişleri Bakanı George Marshall’ın (Corc Marşal) 1947’de hazırladığı plana göre aralarında Türkiye’nin de olduğu 16 Avrupa devleti, kendi içinde bir ekonomik plan hazırlayıp uygulayacak, eksik kalan alanlarda ABD bu devletlere yardımda bulunacaktır.
Molotof Planı (1947) • ABD’nin Marshall Planı’nı uygulamaya koymasıyla Sovyet karşıtı Avrupa ülkelerinde mali alanda bir iyileşme yaşandı.
Bu gelişmeler üzerine SSCB, Molotof Planı’nı uygulamaya koyarak COMECON ülkelerine ekonomik yardımda bulundu ve üye ülkeler arasında ticaretin geliştirilmesini sağlamaya çalıştı.
Avrupa Ekonomik Topluluğu (AET) (1957) • Avrupa’da mal, iş gücü, hizmet ve sermayenin serbest dolaştığı bir ortak pazarın kurulmasını ve sonrasında siyasi birliğin sağlanmasını amaçlayan birliktir.
Birliğin adı 1992’de Avrupa Birliği olarak değiştirilmiştir.
COMECON (1949) • SSCB, ABD’nin Marshall Planı’na karşı komünist ülkelerin ekonomik dayanışmasını sağlamak için COMECON’u kurdu.
NATO (Kuzey Atlantik Antlaşması Örgütü-1949) • SSCB ve komünizmin Avrupa’daki yayılışını engellemek için ABD öncülüğünde savunma amaçlı kurulan birliktir.
Varşova Paktı (1955) • SSCB, komünizme karşı en ciddi cepheyi oluşturan NATO’nun etkinliği ve silahlı gücünü tehdit olarak gördü ve Varşova Paktını kurdu.
dünya, ABD ile SSCB arasında iki kutuplu hâle geldi.
Diğer devletler iki taraftan birini seçmek, ondan yana tavır almak zorunda kaldı.
Dünyanın iki kutuplu hâle gelmesini hazırlayan nedenlerden bazıları şunlardır: 99 ETKİNLİK NATO ve Varşova Paktı Üyeleri 1.
SOĞUK SAVAŞ DÖNEMI’NDE Varşova Paktı Üyeleri NATO Üyeleri Harita 3.1’de NATO ve Varşova Paktına dâhil ülkeler gösterilmiştir.
Dünya atlasından faydalanarak ülke isimlerini ilgili boşluklara yazınız.
VARŞOVA PAKTI (1955) Harita 3.1: 1990’a kadar NATO ve Varşova Paktı ülkeleri 0 750 1500 km ATLAS OKYANUSU AKDENİZ KARADENİZ HİNT OKYANUSU NATO (1949) 1 2 3 4 5 6 7 8 9 10 11 12 13 14 15 16 2 1 3 4 5 6 7 8 1.................................... 2.................................... 3.................................... 4.................................... 5.................................... 6.................................... 7.................................... 8.................................... 1................................................ 2................................................ 3................................................ 4................................................ 5................................................ 6................................................ 7................................................ 8................................................ 9.................................... 10.................................. 11.................................. 12.................................. 13.................................. 14.................................. 15.................................. 16.................................. Kuzey Güney Batı Doğu 100 Doğu Almanya bayrağı Batı Almanya bayrağı Batı Almanya Doğu Almanya Doğu Berlin Batı Berlin 3.1.2.
Berlin Buhranı ABD, SSCB tehdidine karşı Truman Doktrini ve Marshall Planı’nı devreye soktu.
Ardından 1948’de on altı Avrupa devletinin bir araya gelmesiyle Avrupa İktisadi İş Birliği Teşkilatı ve yine aynı yıl içerisinde altı Avrupa devletinin katılımıyla Batı Avrupa Birliği kuruldu.
Devamında ise Avrupa ve Amerika’nın iş birliği ile 1949’da NATO kuruldu.
1948 yılının en önemli çekişme konusu Berlin oldu.
Çünkü Almanya’nın tamamı gibi Berlin de dört ayrı işgal bölgesine ayrılmıştı.
İngiltere, Fransa ve ABD kendilerine düşen bölgelerde gerçek bir demokrasi için önemli adımlar attı.
Ayrıca ekonomik alanda da önemli ilerlemeler kaydedildi.
Doğu Almanya ve Doğu Berlin bu gelişmelerin gölgesinde kaldı.
Doğu Almanya topraklarında kalan Berlin’e, SSCB işgal bölgesinden geçilerek gidiliyordu.
Bu durum diğer ülkeleri memnun etse de SSCB’yi rahatsız ediyordu.