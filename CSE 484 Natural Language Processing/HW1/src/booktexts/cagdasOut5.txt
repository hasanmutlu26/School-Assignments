Dört işgalci güçle imzalanan barış antlaşması (1955) ile Avusturya’da cumhuriyet yönetimi tam egemenlik kazandı.
İki büyük ideolojinin arasında kalan Polonya’da sivil kayıplar dört beş milyon civarında oldu.
Nazi iktidarı Polonya’da iki buçuk milyondan fazla Yahudi’yi öldürmüştü.
Stalin, Yalta’daki taahhütlerini bozarak özgür seçimleri sürekli erteledi ve Polonya’da Lublin Polonyalıları adıyla bilinen geçici kukla bir hükûmet kurdu.
Almanya sorununun çözülmemiş olması ve SSCB’ye duyulan ihtiyaç, İngiltere ve ABD’nin Polonya konusunda sessiz kalmasına yol açtı.
İngiltere ve ABD, küçük değişiklikler yapılmış olan Lublin Polonyalıları kabinesini Varşova’nın meşru hükûmeti olarak kabul etti.
Dünyanın ilk atom bombalarının üçer gün ara ile üzerine atıldığı Japonya, 14 Ağustos 1945’te kayıtsız şartsız teslim oldu (Görsel 2.16).
Tarihi boyunca ilk kez işgale uğrayan, siyasi ve ekonomik olarak da uzun yıllar ABD’nin etkisi altına giren Japonya, General MacArthur’un (Mekartur) nezareti altında demokratik usullerle seçilen bir hükûmet tarafından idare edildi.
Parti sistemi yeniden kuruldu.
Japonya dışında kalan bölgeler eski sahiplerine geri verildi.
II.
Dünya Savaşı’na sonradan dâhil olan ABD, geliştirdiği atom bombası teknolojisiyle dünya siyasetinin en önemli gücü hâline geldi.
Birleşmiş Milletlerin New York merkezli Uluslararası Para Fonunun (IMF) Washington (Vaşingtın) merkezli faaliyete başlaması, ABD’nin dünyanın merkezî gücü olmaya başladığını ortaya koymaktaydı.
ABD, Avrupa’nın savunması ve güvenliği için hazırladığı 1947 Truman Doktrini’yle, ekonomik yardımlar için hazırladığı 1947 Marshall Planı’yla ve Kuzey Atlantik Antlaşması Örgütü’ne (NATO-1949) dâhil olmasıyla dünyanın iki süper gücünden biri oldu.
Savaş sonrası ilk yıllarda Sovyetler Birliği’ne duyulan büyük bir saygı vardı.
II.
Dünya Savaşı’nda oynadığı rolle Doğu Avrupa’yı Nazi baskısından kurtaran Sovyetler Birliği’nin itibarı arttı.
Faşizme karşı duyulan tepki komünizmi saygın hâle getirdi.
Batı Avrupa’daki komünist partiler faşizm karşısında kazanılan zaferle çok güçlendi.
Sovyetler Birliği kendisini bütün özgürlük hareketlerinin hamisi olarak gördü.
En güçlü bağlar Vietnam, Arap dünyası ve Küba ile kuruldu.
SSCB 1949’da atom bombasını, 1953’te hidrojen bombasını (Görsel 2.17) geliştirdi ve bu alandaki Amerikan tekeline son verdi.
İtalya, Afrika’daki bütün topraklarını kaybetti.
Ayrıca 1947 Paris Antlaşması ile Oniki Ada’yı Yunanistan’a bıraktı.
İtalya’nın, büyük bölümü SSCB ve Yugoslavya’ya olmak üzere 1 milyon 250 bin dolar savaş tazminatı ödemesine, Tuna Nehri’nin uluslararası bir su yolu olmasına ve Trieste’nin Birleşmiş Milletler denetiminde bir serbest liman olmasına karar verildi.
71 Görsel 2.18: Soğuk Savaş’ı betimleyen bir görsel İzlanda İngiltere İrlanda Norveç İsveç Finlandiya SSCB Polonya Batı Almanya Doğu Almanya Danimarka Fransa İspanya Portekiz İtalya Çekoslovakya Romanya Bulgaristan Yunanistan Yugoslavya İsviçre Avusturya Macaristan Arnavutluk Hollanda Belçika Lüksemburg Türkiye Harita 2.2: II.
Dünya Savaşı sonrası Avrupa siyasi haritası 0 250 500 km ATLAS OKYANUSU AKDENİZ KARADENİZ Churchill’in ilk kez 1946’da kullandığı Demirperde kavramı 1947’de Kominformun hayata geçmesi ile gerçekleşti.
II.
Dünya Savaşı sonrası ABD ile SSCB arasında yaşanan ideolojik ayrılık Batı ve Doğu bloklarının ortaya çıkmasına neden oldu (Görsel 2.18).
İngiltere, Hollanda, Fransa, Belçika ve Portekiz sömürge imparatorluklarının dağılması savaşı takip eden yıllarda gerçekleşti.
Batı’nın sömürgelerini kaybetmesi Doğu Avrupa’da şaşkınlıkla karşılandı.
SSCB, hâkim olduğu bölgelerde benzer sonuçlarla karşılaşmamaya dikkat ederek uzak kıtalardaki ülkelerin ulusal özgürlük hareketlerini kutlama politikası uyguladı (Harita 2.2).
II.
Dünya Savaşı küresel, teknolojik ve ideolojik boyutuyla insanlık tarihinin en önemli hadiselerinden biridir.
1945’te doğan iki süper güç SSCB ile ABD, Soğuk Savaş’ın ya da karşılıklı barışın hâkim olduğu yarım yüzyıllık dönemde dünyaya yön vereceklerdir.
Kuzey Güney Batı Doğu 72 Birleşmiş Milletler kavramını ilk kez kullanan ise ABD Başkanı F.
D. Roosevelt’tir.
II.
Dünya Savaşı devam ederken İngiltere ve ABD’nin yayımladıkları Atlantik Bildirisi’ndeki kararlar 1 Ocak 1942’de Birleşmiş Milletler Bildirisi’nde aynen kabul edilmiş, böylece kurulacak olan Birleşmiş Milletler Teşkilatının temelleri atılmıştır.
Ağustos-Ekim 1944’te Çin, Sovyetler Birliği, İngiltere ve Amerika Birleşik Devletleri delegeleri ABD’nin Dumbarton Oaks (Dumbartın Oaks) kentinde bir araya gelerek Birlemiş Milletler Ana Sözleşmesi’nin temel ilkelerini belirlemişlerdir.
Yalta Konferansı’nda BM Güvenlik Konseyinin (Görsel 2.19) daimi üyeleri için veto ilkesi kabul edilmiştir.
San Francisco Konferansı’na kadar Mihver Devletler’e savaş ilan edenlerin kurucu üye olarak kabul edilecekleri ortaya konmuştur.
24 Ekim 1945’te Türkiye’nin de dâhil olduğu 51 devlet, Birleşmiş Milletler adı verilen uluslararası örgütü kurmuştur.
Milletler Cemiyetinden daha etkili olması beklenen bu örgüt büyük amaçlar hedeflemiştir.
Birleşmiş Milletler, barışı ve uluslararası güvenliği sağlamanın ötesinde temel insan hakları, cinsiyet eşitliği ve bütün halkların sosyal ve ekonomik refahını temin etmekle de sorumludur.
Birleşmiş Milletler Genel Kurulu önemli kararların 2/3 çoğunlukla alındığı, her ülkenin tek oy kullanma hakkının olduğu temel yapıdadır.
Barışı ve uluslararası güvenliği sağlamakla yükümlü olan Güvenlik Konseyi, 5 daimi üye (ABD, SSCB, İngiltere, Fransa, Çin) ve Genel Kurul tarafından iki sene için seçilen 6 üyeden (1966’dan sonra 10 üye) oluşur.
Daimi üyelerden her biri veto hakkına sahip olup sadece kendi vetolarıyla Güvenlik Konseyinin aldığı bütün kararları dondurabilir.
Soğuk Savaş Dönemi’nde bloklar arasında yaşanan çatışmalardan dolayı BM’nin işlerliği azalmıştır.
Daimi üyelerin veto hakkını kullanması Güvenlik Konseyini etkisiz bırakmıştır.
BM’nin Soğuk Savaş sonrası müdahalede bulunmadığı Bosna-Hersek, Somali ve Irak olayları BM’ye yönelik olumsuz değerlendirmelere yol açmıştır.
Teşkilatın kendi içindeki adil olmayan yapılanması ve dünyada yaşanan olaylar karşısındaki yetersizlikleri, Türkiye Cumhuriyeti Cumhurbaşkanı Recep Tayyip Erdoğan’ın “Dünya beşten büyüktür.” sözüyle sembolleşmiştir (Görsel 2.20).
Görsel 2.19: Yalta Konferansı’nda Güvenlik Konseyi Görsel 2.20: “Dünya 5’ten büyüktür.” 2.4.2.
Kuruluşundan Günümüze Birleşmiş Milletler 73 Birleşmiş Milletler Tüzüğü Birleşmiş Milletler halkları olarak biz; Bir insan yaşamında iki kez insanlığı onarılamaz acılara sürükleyen savaş felaketinden gelecek kuşakları kurtarmaya, Temel insan haklarına, insan değeri ve şerefine; erkek ve kadınların, milletlerin, büyük ve küçüklerin haklarının eşitliğine olan inancımızı bir kez daha açıklamaya, 2.4.3.
Orta Doğu’nun Yeniden Şekillenmesinde Emperyalist Güçler Orta Doğu’da yaşanan çatışmaların ana sebebi olan Filistin sorunu, Osmanlı Devleti’nin bölgede gücünü kaybetmeye başlaması ve İsrail Devleti’nin kurulması için atılan adımlarla ortaya çıktı.
Tüm Yahudileri İsrail’de toplamayı hedefleyen Siyonist Hareket, Theodor Herzl [Teodor Herz (Görsel 2.22)] önderliğinde 1897’de İsviçre’nin Basel kentinde Dünya Siyonist Örgütünün ilk kongresini yaptı.
Kongrenin hedefi Yahudi halkı için bir vatan bulmak ve kendilerine vadedildiğine inandıkları topraklarda İsrail Devleti’ni kurmaktı.
I.
Dünya Savaşı’ndan sonra Osmanlı Devleti’nin yıkılmasıyla Yahudi devletinin kurulmasındaki en büyük engel ortadan kalkmış oldu.
İngiltere 1917’den 1922’ye kadar Filistin’i yönetti.
Ardından Milletler Cemiyeti tarafından bölge İngiliz mandasına bırakıldı.
Manda yönetiminin başlamasıyla İngilizler Balfour Deklarasyonu’nun içeriğini hayata geçirmeye başladı.
İngilizler Dünya Siyonist Örgütünü, özellikle onun yerel uzantısı olan Yahudi Ajansını Filistin Yahudilerinin temsilcisi kabul etti.
Bu tarihten itibaren yapılan göçlerle bölgedeki Yahudi nüfusu devamlı olarak artış gösterdi.
Filistin’de 1917’de 50 bin Yahudi varken 1948’de bu rakam 650 bine ulaştı.
Bu gelişmeler Araplar tarafından tepkiyle karşılandı.
İngiltere, göçmen girişini ve toprak satın almayı gittikçe daha Görsel 2.21: Birleşmiş Milletler Toplantı Salonu Görsel 2.22: Theodor Herzl (1860-1904) Siyonizm, dünyadaki bütün Yahudileri Filistin’de toplama, sonra da Süleyman Mabedi’ni Siyon Dağı üzerinde yeniden inşa etme idealidir.
SIYONIZM Adaleti sağlamaya ve anlaşmazlıklardan doğan mecburiyetleri yerine getirmeye, Evrensel hukukun diğer kaynakları için gerekli şartların oluşturulmasını sağlamaya, Sosyal ilerlemeyi desteklemeye ve özgür bir ortamda en iyi hayat şartlarının kurulmasını sağlamaya, Bu amaçları gerçekleştirmek için hoşgörülü olmaya, iyi komşuluk havasıyla birbirimizle barış içinde yaşamaya, barışı ve uluslararası güvenliği sağlamak için güçlerimizi birleştirmeye, Prensipleri kabul etmeye, ortak çıkarlar dışında silah kullanılmamasına ve bunun garanti altına alınmasına, Bütün halkların iktisadi ve sosyal ilerlemelerini desteklemek için uluslararası kurumlara başvurulmasını gerçekleştirmek üzere çabalarımızı birleştirmeye karar verdik (Görsel 2.21).
Langlois, 20. Yüzyıl Tarihi’nden uyarlanmıştır.
74 sıkı kurallara bağladı.
İngiltere bölgedeki manda yönetimlerine son verme kararı alarak sorunu 2 Nisan 1947’de BM’ye devretti.
21-22 Nisan 1947’de Mısır, Irak, Suriye, Lübnan ve Suudi Arabistan’ın Filistin’deki mandanın sona erdirilmesi ve Filistin’in bağımsızlığına dair teklifleri kabul görmedi.
İngiltere, BM’den Filistin Özel Komitesi (UNSCOP) oluşturulmasını ve konu ile ilgili rapor hazırlanmasını istedi.
Komite çözüm için Çoğunluk Planı ve Azınlık Planı olmak üzere iki seçenek ortaya koydu (Harita 2.3).
Çoğunluk Planı: Filistin; Yahudi ve Arap devleti olarak ekonomik bağlarla birbirine bağlı iki devlet olacaktır.
Kudüs ortak bölge olarak uluslararası güçlerin kontrolünde olacaktır.
Azınlık Planı: Kudüs merkezli Filistin Federal Devleti kurulacaktır.
Genel Kurul, 29 Kasım 1947’de yapılan oylamada Arapların muhalefetine rağmen Çoğunluk Planı önerisini kabul etti.
Genel Kurul kararı sonrası İngilizlerin bölgeden askerî güçlerini çekmeye başlaması Arap-Yahudi çatışmasını artırdı.
Yahudi Geçici Ulusal Konseyi, 14 Mayıs 1948’de mandanın sona ermesinden birkaç saat önce Ben Gurion (Ben Gurion) başkanlığında İsrail Devleti’nin kurulmasına karar verdi.
Kurulan yeni devlet ABD ve SSCB tarafından tanındı.
Böylece dünya tarihinde ilk kez uluslararası bir kuruluş olan BM’nin oylamasıyla bir devlet kurulmuş oldu.
Filistinliler 15 Mayıs’ı El Nakba (Felaket Günü) olarak adlandırdılar.
İsrail’in kuruluşu, yaşanacak Arap-İsrail savaşlarının en önemli sebebi oldu.
Orta Doğu’da kurulan Arap devletleri İsrail Devleti’ni tanımadılar.
Araplarla İsrail arasında yaşanan çatışmalardan kaçan bir milyon Filistinli, bir gün geri dönmek umuduyla komşu devletlere göç etmek zorunda kaldı.
1955 sonrası Mısır’da Cemal Abdul Nasır’ın öncülüğünde yeniden gelişen Arap milliyetçiliğiyle SSCB ile ilişkilerini geliştirmesi, Arap-İsrail çatışmalarının Soğuk Savaş Dönemi’nde bloklar arası bir sorun hâline gelmesine yol açtı.
Nasır’ın Fransa’ya karşı Cezayirli direnişçileri desteklemesi ve Süveyş Kanalı’nı millîleştirmesi İngiltere ve Fransa’nın Orta Doğu politikalarını etkiledi.
2.4.4.
II.
Dünya Savaşı’nın Ekonomik Sonuçları ve IMF Yaklaşık 50 milyon insanın öldüğü, 30 milyon insanın mülteci durumuna düştüğü II.
Dünya Savaşı hiç şüphesiz ki tüm alanlarda olduğu gibi ekonomik alanda da ciddi yıkımlara neden oldu.
Ülkeler arasında 0 50 100 km AKDENİZ Türkiye Suriye Lübnan Ürdün Irak Mısır Sudan Libya Suudi Arabistan İran AKDENİZ Katar Umman Yemen Kuveyt BAE KARADENİZ KIZILDENİZ BASRA KÖRFEZİ EGE DENİZİ HAZAR DENİZİ Harita 2.3: 1947 BM paylaşım planı Kuzey Güney Batı Doğu 75 yaşanan bloklaşma ile blokların kendi içlerinde dışa kapalı bir ticarete yönelmeleri uluslararası ticarete olumsuz yansıdı.
Ayrıca üretimde ağırlığın savaş ve silah sanayisine yönelmesi bir dengesizliğe sebep oldu.
Uzun süre Alman işgaline uğrayan bazı Müttefik Devletler’in kaynakları, Almanlarca yağmalandı.
Bu yağmalar, işgale uğramış devletlerin ekonomilerine büyük zararlar verdi.
Bu döneme kadar oluşturulmuş sermaye ve altyapı birikimleri yok oldu.
Bu da ham madde, üretim ve pazar daralmalarına ve kayıplarına neden oldu.
Savaş öncesinde süper güç durumunda olan bazı devletler (Almanya, İngiltere, Fransa, Japonya), savaş sonrasında orta büyüklükte bir yapıya büründü.
Dünyada ABD ve SSCB olmak üzere iki süper güç ortaya çıktı.
Ülkelerin savaş öncesindeki millî gelirleri savaş sonrasında 1/3’e, ihracat oranları 1/10’a geriledi.
Üretim materyallerindeki azalma 1/15 oranında gerçekleşti.
Savaşa katılan ülkelerin paraları dolar karşısında ortalama yüz kattan az olmamak üzere değer kaybetti.
Avrupa ekonomisi yaklaşık %50 küçülürken ABD’de %50 büyüme meydana geldi.
Bu veriler gücün Avrupa’dan ABD’ye kaydığının göstergesiydi.
Avrupa’nın dünya üretimindeki payı son iki yüzyılın en alt seviyesine düştü.
ABD’deki gayrisafi millî hasıla (GSMH) Avrupa’nın toplamı kadar oldu.
Savaş sonunda toplam zarar yaklaşık 3 trilyon 100 milyar dolar olarak hesaplandı.
Tablo.2: 1950’de Devletler Bazında GSMH ve Kişi Başı GSMH Oranları ABD 381 (milyar dolar) 2.536 (dolar) SSCB 126 699 İngiltere 71 1.393 Fransa 50 1.172 Batı Almanya 48 1.001 Japonya 32 382 İtalya 29 626 Paul Kennedy, Büyük Güçlerin Yükseliş ve Çöküşleri, s. 439 Savaş sonrası oluşan ekonomik ve siyasi yapının gereği olarak ABD, özellikle SSCB ve komünist rejimin dünyada yayılmasını engellemek için Truman ve Marshall planları ile Türkiye’nin de içinde olduğu Avrupa kıtasına ciddi boyutlarda ekonomik ve askerî yardımlarda bulundu.
Bu gelişmeler iki kutuplu dünyada ABD’nin süper güç oluşunu teyit eder bir ortamı oluşturdu.
Ortaya çıkan yıkımı telafi edip yeniden yapılanma ile uluslararası düzeyde para temini ve akışını sağlamak için IMF, Dünya Bankası gibi kuruluşlar ABD liderliğinde organize edildi.
IMF Yalta Konferansı’nda oluşturulmak istenen barış ve güven ortamını ABD, SSCB ve İngiltere kendileri açısından değerlendiriyordu.
ABD, kurulacak olan uluslararası kuruluşlarda aktif rol alarak barış ve güven ortamını oluşturabileceğine inanıyordu.
Bu nedenle Bretton Woods’da (Biretın Vuds) 44 ülkenin katılımıyla liberal ekonomi ve serbest ticaret zeminine oturtulan iki yeni kurum oluşturuldu.
Uluslararası Yeniden Yapılanma ve Kalkınma Bankası (Dünya Bankası): Uzun vadeli yatırım kredileri vermek suretiyle Avrupa devletlerinin yeniden imarını sağlamak ve ödemelerdeki dengesizlikleri gidermek için kurulmuştur.
Uluslararası Para Fonu [IMF(International Monetary Fund)]: Avrupa devletlerinde ortaya çıkabilecek geçici ödeme güçlüklerinde kredi vererek uluslararası ticaretin daralmasını önlemek amacıyla Washington merkezli olarak 1945’te resmen kurulmuş ve 1947’de fiilen çalışmaya başlamıştır.
IMF’ye üye ülkeler Dünya Bankasına da üye olmak zorundadır.
Her üye ülkenin fondaki payının %25’i altın, %75’i millî para olarak bulunur.
2016 itibarıyla 189 ülkeden oluşan birlik ile Türkiye arasındaki ilişkiler 1961’deki Stand-by (Sıtendbay) Anlaşması ile başlamıştır.
Kuruluşundan günümüze IMF’nin rolünde önemli değişiklikler olmuştur.
Başlangıçta IMF’nin amacı üye ülkelerde kur istikrarını sağlamak ve dünya ticaretini kolaylaştırıcı bir ödemeler sistemi oluşturmaktı.
Zaman içinde uluslararası finansal sistemde ortaya çıkan değişiklikler ve üye ülkelerde oluşan finansal sorunları aşmak amacıyla uygulanan IMF destekli istikrar programlarının çoğunun başarısız olması, IMF’nin rolünün sorgulanmasına neden olmuştur.
Günümüzde IMF kendisine yüklediği misyon ile küresel finansal düzeni takip etmek, borsa, döviz kurları, ödeme planları gibi konularda denetim ve organizasyon yapmak, aynı zamanda teknik ve finansal destek sağlamak gibi görevleri bulunan uluslararası bir organizasyona dönüşmüştür.
76 ETKİNLİK 3.
IMF’nin Yapısı ve Politikası Özel Çekme Hakları olarak adlandırılan IMF kotası, üye ülkenin IMF’ye mali katkısını, IMF’den alacağı krediyi ve büyük oranda örgütteki oy gücünü ortaya koyar.
Ülkeler, IMF’den kotalarının üzerinde kredi almak zorunda kalırlarsa stand-by anlaşması imzalamak zorunda kalırlar.
1945’te kurulan IMF’nin yönetim yapısında süreç içinde önemli bir değişim olmamıştır.
Yapılan düzenlemelere rağmen örgüte gelişmiş ülkeler, özellikle de ABD ve Batı Avrupa ülkeleri hâkimdir.
Bu ülkelerin sahip olduğu kotalar, toplamın yüzde 57,7’si, oy gücü ise yüzde 55,3’üdür.
ABD tek başına kotalar toplamının yüzde 17,4’üne ve oy gücünün 16,5’ine sahip olduğundan veto hakkı olan tek devlettir.
IMF, küresel ekonomik krizlerde özellikle de gelişmekte olan ülkelere yönelik politikalarında toplam talebin kısılması ve piyasa mekanizmasının geliştirilmesini esas almaktadır.
Amacı ekonomik açığa sebep olduğu düşünülen talebi düşürmektir.
Talep kısmaya, dolayısıyla büyümeyi düşürmeye yönelik sıkı para ve maliye politikalarından oluşan istikrar programları, IMF tarafından ülkelere standart olarak sunulmaktadır.
Ekonomik çıkmaz içine giren ülkelere daraltıcı politikalar öneren IMF’nin standart reçeteleri genelde başarısızlık, kaos ve sosyal patlamalarla sonuçlanmaktadır.
Bu uygulamaların etkilerini farklı ülkeler üzerinden görmek mümkündür.
Arjantin’in IMF ile olan birlikteliği 1986 yılından 2006 yılına kadar kesintisiz bir biçimde devam ederken IMF, 1990’lı yılların başından itibaren sürekli bu ülkeyi yönlendirmiş ve ülkenin iflas etmesinde ana rolü oynamıştır.
Endonezya, 1997’de Tayland’da yaşanan ve kısa sürede tüm Güneydoğu Asya ülkelerini etkileyen mali krizden olumsuz etkilenmiştir.
1997 krizi sonrasında Endonezya’daki ekonomik durgunluğa çözüm olarak IMF’nin dayattığı yüksek faiz politikası, krizin daha da derinleşmesine sebep olmuştur.
Türkiye’de de 2000 yılı başlarında uygulanan IMF programı, aynı yılın Kasım ayında ve 2001 Şubat ayında olmak üzere iki büyük krizle sonuçlanmıştır.
Türkiye ekonomisi, 2001 yılında yüzde 9,8’lik tarihî bir küçülmeyle karşı karşıya kalmıştır.
Ekonomisini IMF ile bütünleştiren ABD’nin gelişmekte olan ülkelere uygulanan ekonomi politikalarının tam tersi yönde uygulamaları olduğu dikkate değer bir noktadır.
ABD her krizden talebi kamçılayarak, üretimi ve istihdamı artırarak çıkarken başka ülkeler krize girdiğinde IMF, bu ülkelere kamu harcamalarının azaltılması, vergilerin artırılması, tüketimin kısılması için faizlerin yükseltilmesi gibi politikaları tavsiye etmektedir.
Bu açıdan bakıldığında ABD’de işler yavaşladığında FED (Amerikan Merkez Bankası), tüketici talebi artırılsın, yatırımlar ve istihdam genişlesin diye faizleri düşürüyor, hükûmet de harcamaları genişletiyor.
Kimse bunun karşıtı bir politikayı savunmuyor.
Ancak, Japonya’daki, Arjantin’deki ve diğer ülkelerdeki krizleri önlemek için ABD, harcamaların kısılmasını, ekonominin küçültülerek dengeye getirilmesini öneriyor.
ABD ekonomisi için yararlı görülenler, neden Japonya gibi büyük, Arjantin gibi küçük ekonomiler için iyi olmasın?
Niçin onlara tam tersi politikalar içeren sıkı elbiseler giydirilme gayreti içine girilsin?
(...)  G. Akalın, A. Uçar, IMF Politikaları Üzerine Bir Kritik’ten düzenlenmiştir.
Yukarıdaki metinden yola çıkarak aşağıdaki soruları cevaplandırınız.
1.
IMF’nin yapısında etkili olan devletleri yazınız.
2.
IMF politikalarının devletler üzerindeki etkilerine dair örnekleri tartışınız.
3.
IMF politikalarının ABD’de ve gelişmekte olan ülkelerdeki farklılıklarını tartışınız.
77 II.
DÜNYA SAVAŞI’NIN KÜLTÜREL, BILIMSEL VE TEKNOLOJIK GELIŞMELERE ETKISI 2.5  XX.
yüzyılda yaşanan iki küresel savaşın yol açtığı yıkımlar, milyonlarca insanın ölümüne sebep olmuştur.
Yaşanan bilimsel ve teknolojik gelişmelerin askerî amaçlı kullanılması, savaşlarla doğrudan ilgisi olmayan cephe gerisindeki milyonlarca sivilin hayatını kaybetmesine sebep olmuştur.
Fizikçilerin savaşı olarak adlandırılan II.
Dünya Savaşı boyunca katı yakıtlı roketlerde, telsiz teknolojisinde, kablosuz bağlantı ağlarında ve askerî amaçlı kullanılan nanoteknolojik ürünlerde büyük gelişmeler yaşanmıştır.
2.5.1.
II.
Dünya Savaşı’nda Geliştirilen Askerî Teknolojiler II.
Dünya Savaşı, askerî araştırmalar için yapılan harcamalarda büyük artışlara neden oldu.
Askerî araştırmalar için 1939’da 13 milyon dolar ayrılırken 1944’te bu rakam 1,5 milyar dolara yükseldi.
II.
Dünya Savaşı; stratejik bombalama teknolojisinde gelişmelerin olduğu, nükleer silahların icat edildiği, bilgisayarların kullanılmaya başlandığı dönem oldu.
Balistik ve lojistikteki değişim; komuta, kontrol, iletişim ve istihbarat alanlarında gelişmeler yaşanmasını sağladı.
Atom bombasının icadı, savaşta ölen insan sayısının artmasına yol açtı.
II.
Dünya Savaşı’nda hesap uzmanlarına yardım etmek üzere mekanik bilgisayarlar geliştirildi.
Dünyanın ilk bilgisayarları ENIAC (Elektronik Sayısal Birleştirici ve İşlemci) ve MARK 1, II.
Dünya Savaşı’nda ordunun ısrarıyla geliştirildi.
MARK 1’i Prof. Howard Aiken (Havırd Eykın), Harvard’da ABD donanması için yaptı.
Los Alamos’taki (Los Alamos) atom bombası laboratuvarlarında fizik denklemlerinde ENIAC kullanıldı.
Bilgisayarlar gelecekteki nükleer silahların tasarımında ve yapımında vazgeçilmez hâle geldi.
II.
Dünya Savaşı’nda Müttefiklerin havada ezici üstünlüğü ele geçirmeleri, Almanları hedeflerine ulaşmak için yeni araçlar bulmaya itti.
Almanlar 1937’den beri üzerine çalıştıkları V1 ve V2 balistik füzelerini 1942’den itibaren üretmeye başladılar.
II.
Dünya Savaşı deniz savaşlarında büyük değişikliklere yol açtı.
Savaş boyunca denizaltılarda ve denizaltılara karşı savunma teknolojisinde gelişmeler oldu.
Uçak (Görsel 2.23), mayın ve denizaltılar deniz yüzeyindeki gemiler için korkunç silahlara dönüştü.
Ağır kruvazörler, iki savaş arası dönemdeki yoğun silahlanma yarışının ürünü oldu.
Japonya büyük ve güçlü gemiler inşa etti, diğer devletlerin donanmaları da bu yarışın içinde yer aldı.
Denizaltılarla savaşmak için tasarlanan ve donatılan çok sayıda küçük geminin yanında hücumbotlar ve cep denizaltıları üretildi.
Cep denizaltıları daha çok İngiltere, Almanya, İtalya ve Japonya tarafından kullanıldı.
II.
Dünya Savaşı’nda zırhlılar ve muharebe kruvazörleri de kullanıldı.
Japonya ve Amerika’nın inşa ettiği uçak gemileri (Görsel 2.24), Pasifik Cephesi’nde Amerikan ve Japon orduları arasındaki savaşın kazanılmasında önemli rol oynadı.
Kontrol sistemlerinde ve keşif donanımındaki gelişmeler sayesinde mevcut silahların isabet ve vuruş güçleri artırıldı.
II.
Dünya Savaşı karada tankların savaşı olarak bilinir.
Tankta sağlanan üstünlüğün savaşın kaderini belirlediği kabul edilir.
Almanya’nın savaşın ilk dönemindeki Görsel 2.23: Savaş uçağı Görsel 2.24: Uçak gemisi 78 başarısı, korkutucu panzer tümenlerine dayandı.
Leopard, Panther gibi o dönemin gördüğü en etkili tanklara (Görsel 2.25) sahip olan Nazi Almanyası’nın toplamda 10 model olan panzer serisinin en güçlüsü, Müttefik ordularının baş belası hâline gelen ve 88 milimetrelik topu, 120 milimetrelik zırh kalınlığı ile Tiger (Taygır) tankları oldu.
II.
Dünya Savaşı’nda 50, 75, 88, 90’lık toplar taşıyan tanklar, geçtiği her yerde savunma sistemlerini ezdi ve zamanında piyadeleri durduran otomatik tüfeklerin önemini azalttı.
İngilizlerin ürettiği hafif tanklar, piyade tankları ve Görsel 2.25: Tank Görsel 2.26: MİG-3 uçağı tank avcıları özellikle Fransa’da ve Kuzey Afrika’da Almanya’yı zor durumda bıraktı.
Ayrıca A13 Cruiser (Kırüzır) ile başlayıp A 34 Comet’a (Kamıt) giden İngiliz tank avcıları pek çok cephede savaşın gidişatını değiştirdi.
Alman Kaplanı tankına karşı 4’lü gruplar hâlinde hareket ederek üçünü yem olarak tutup dördüncüsüyle Kaplan’ı etkisiz hâle getiren tanklar da Amerika tarafından üretilen Sherman (Şirman) tank ekipleriydi.
Ruslar tarafından üretilen T-34 tankları ise tüm zamanların en iyi tankı olarak değerlendirildi.
II.
Dünya Savaşı yıllarında Sovyetler yüksek irtifada en etkili olan MİG-1 ve MİG-3 (Görsel 2.26) avcı uçaklarını geliştirdi.
İngilizlerin geliştirdiği Bristol Beaufighter (Bristol Bofaytır) ilk başarılı gece avcı uçağıydı.
Radar sistemlerindeki gelişmelerin gece avcı uçaklarındaki kayıpları artırması üzerine radar sinyallerinden güdüm almak için bu uçaklar serrate (serri) cihazıyla donatıldı.
İngiliz ve ABD hava kuvvetlerinin dört motorlu ağır bombardıman uçakları savaşın en güçlü silahları arasındaydı.
Bombardıman uçakları, istihkâmları altüst etmekte, savaş alanına doğru giden birliklerle olan iletişimi bozmakta, savaş hattına varmadan önce birlikleri dağıtmakta ve stratejik yedeklerden yararlanmayı imkânsız kılmaktaydı.
Uçan kaleler olarak adlandırılan B-17’ler, II.
Dünya Savaşı’na damgasını vuran en önemli bombardıman uçaklarıydı.
Ayrıca Görsel 2.27: Kamikaze uçağı Almanların hâkim olduğu bölgeyi darmadağın eden ve Japon kentlerini altüst eden uzun menzilli B-29 uçakları kullanıldı.
Hava taarruzları, silah ve uçaklara hedefe ulaşmaları için rehberlik edecek sistemler olmadan anlamsız olurdu.
Bu nedenle hava taarruzlarının etki gücünü artırmak için kullanılan bombalar, roketler, radar sistemleri, navigasyon cihazları ve düşman gönderilerini karıştıracak ya da güdümleyecek donanımların tamamı savaş sırasında büyük gelişme gösterdi.
II.
Dünya Savaşı’nın gerçek anlamda belirleyici teknolojilerinden biri de radarlardı.
Radarların kullanılmasıyla uzaktan kumanda sistemleri ve silah yön belirleyicileri geliştirildi.
II.
Dünya Savaşı’nda Japonlar roket yakıtına ve jet motoruna sahip Kamikaze (Görsel 2.27) adı verilen uçakları kullandı.
Bu uçaklar hedefine yaklaşana kadar bir Mitsubishi G4M taşıyıcı uçağı tarafından taşınıyordu.
Sonrasında pilot bir bölmeden kayıp jet motorlu bombaya binerek kendisini taşıyıcı uçaktan ayırıyor ve büyük bir süratle altındaki 1200 kilogramlık savaş başlığını hedefine sürüyordu.
II.
Dünya Savaşı silah teknolijisindeki gelişmeleri tetikledi.
Silahların gücündeki artış ve düşmanın sanayi potansiyelini yıkma isteği sivil kayıpları ön plana çıkardı.
Cephe ile cephe gerisi arasındaki ayrım ortadan kalktı, pek çok sivil hayatını kaybetti.
79 2.5.2.
II.
Dünya Savaşı’nın Kültürel Etkileri Savaşlar, tarih boyunca birçok yıkıma neden olurken pek çok toplumsal harekete, reform çalışmalarına, devrimlere, teknolojik gelişmelere ve güzel sanatlara da yön vermiştir.
Bu durum II.
Dünya Savaşı’nda da yaşanmıştır.
II.
Dünya Savaşı sonrasında Batı Avrupa’nın kültürel yaşamı; politik liberalizm, kitle iletişiminde özellikle de televizyonda gerçekleşen büyük ilerleme ve Amerika’dan yapılan sarsıcı boyutlardaki ithalatla belirlenmiştir.
Yaşanan etki, geleneksel sınırlamaların gevşemesiyle bir dereceye kadar ulusal özelliklerin çözülüşü olarak görülmüştür.
Sanat ve bilimin özgür olduğu anlayışı kabul edilmiştir.
Sinema II.
Dünya Savaşı 7. sanat olarak gelişen sinemada birçok değişikliğe yol açtı.
ABD ve Avrupa’da başlayan savaş karşıtı hareketler sinemada kendini hissettirdi.
Sinemada asıl önemli değişim ulusal okulların ortaya çıkışı ile oldu.
Bu durum özellikle ulusal bilincin uyandığı, bağımsızlığını kazanan ülkelerde gerçekleşti.
Avrupa kıtasında özellikle İtalya’da başlayan yeni gerçekçilik akımı savaşta yıkıma uğramış bir ülkeyi gerçekçi bir şekilde filme almak isteyen genç yönetmenler tarafından başlatıldı.
Polonya, Çekoslovakya, Görsel 2.28: Akira Kurosawa (1910-1998) Görsel 2.29: Jean Paul Sartre (1905-1980) Macaristan, Romanya ve Bulgaristan’da ulusal filmler çekilip seyircilere sunuldu.
1950’lerden sonra Asya ve Latin Amerika sinemaları doğdu.
Keisuke Kinoshita (Keske Kinosta) ve Akira Kurosawa’nın [Akira Kurosava (Görsel 2.28)] öncülüğünde Japon sinemasında büyük gelişmeler görüldü.
Kurosawa’nın “Rashomon” adlı filmi büyük ilgi çekti ve geniş seyirci kitlelerine ulaştı.
Hint, Çin ve Türk sinemalarında da gelişmeler yaşandı.
Latin Amerika’da Meksika sineması ön plana çıktı.
Arjantin ve Brezilya sinemaları da gelişim gösterdi.
Elindeki imkânlara rağmen Hollywood sinemasında sanatsal düzeyde düşüş yaşandı.
Amerika’da yaşanan komünist karşıtlığı dolayısıyla yönetmen ve artistler Amerika’dan sürüldü ya da suskunluğa itildi.
Charlie Chaplin, “Şehir Işıkları”nı (1952) Avrupa’da çekmek zorunda kaldı.
Holywood 1908’den beri elinde tuttuğu film sayısındaki üstünlüğü Japon, Hint ve Çin sinemalarına kaptırdı.
Bu ülkeleri İtalyan ve Fransız sinemaları takip etti.
İspanyol Bardem (Hoş Geldin Bay Marshall), Rus Bondarçuk [Bondarkok (Leylekler Geçerken)] gibi önde gelen yönetmenlerin yanında, İsveçli İngmar Bergman (İgmar Bergman) sinemanın en güçlü ve özgün isimlerinden oldu.
İlerleyen yıllarda sinema için konu zenginliği oluşturan II.
Dünya Savaşı, özellikle Hollywood tarafından ele alındı.
Hollywood, ABD askerlerinin savaşta yaşadıklarını anlatan filmleri ardı ardına vizyona soktu.
II.
Dünya Savaşı, hakkında en fazla film yapılan savaş olarak ticari bir kazanç kapısı oldu.
Özellikle Holywood filmleri, dans müzikleri ve popüler giyim alanında Amerikan etkisini hemen hemen her alanda hissettirdi.
Edebiyat II.
Dünya Savaşı sonrası yeni yazarlar, içinde yaşadıkları topluma karşı çıktılar.
Yazılan eserlerde genel olarak ayaklanma düşüncesi dile getirildi ya da geleneksel değerler alaya alındı.
Fransa’da günün edebiyatı, sadece savaşın çetin yıllarına bir tepkiden değil, bütün insanlık durumunu sorun hâline getirmekten doğdu.
“Sorun toplumda değil, insandadır.” anlayışı kabul gördü.
Jean Paul Sartre [Jan Pol Sart (Görsel 2.29)], “Özgürlük Yolları” adlı eserinde o güne değin bağlı olduğu bireysel bilinç görüşünü terk ederek romanesk bir biçim altında, 80 kendi çağdaş tarih anlayışını sergiledi.
Albert Camus (Albert Kamü) ise insanlara savaş sonrası yeni bir etik değer vermeyi denedi.
Savaş sonrası İtalya’da, esin kaynağı Mussolini dönemi olan bir edebiyat gelişti.
Edebi eserlerde, rejime yönelik sert eleştiriler ve ülkenin içinde bulunduğu durum gerçekçi bir biçimde ele alındı ve edebiyatta sosyal sorunlar yer buldu.
Sosyal gerçekçilik Carlo Levi’nin [Karlo Levi (İsa Bu Köye Uğramadı)] ve Elio Vittorini’nin [Elyo Vittorini (Sicilya Konuşmaları, Simplon Frejus’te Göz Kırpıyor)] romanlarında işlendi.
Savaş sonrası İngiltere, iki savaş arası döneme göre oldukça donuk bir kuşak ve doğacı bir geleneğin [Graham Greene (Gıreym Gıriyn)] içinde kaldı.
Bu dönemde İngiliz edebiyatında roman, George Orwell (Corc Örvıl) ve Angus Wilson’la (İngıs Vilsın) Victoria (Viktorya) çağı romanının klasik geleneğine bağlılığını sürdürdü.
Bunun yanında T.
S. Eliott (İlyıt), John Whiting (Con Vayting), Lawrence Durrell (Lavrıns Darıl), Justine Balthazar (Castin Balthazar) gibi yazarlar klasik geleneğin dışında kaldı.
Almanya’da savaş ve sonrasında yaşananlar, bir yıkıntılar edebiyatı ortaya çıkardı.
Hermann Hesse (Herman Hes) dışında, eski kuşaktan pek çok yazar bu edebiyata katıldı.
Erich Maria Remarque (Erik Marya Remark) “Umut Adası”, Ernst Erich Noth (Erns Erih Nat) “Çıplak Geçmiş”iyle bu edebiyata katılan yazarlardandı.
Sanat II.
Dünya Savaşı sonrası sanat alanında eğilim modernizmin parçalayıcı yaklaşımlarının aleyhine döndü.
Eski ile yeninin postmodern (modern ötesi) birleşimine zemin oluştu.
Salzburg, Beyrut ya da Edinburgh gibi festivallerde ulusal sınırlar aşıldı.
Paris, genç sanatçıların tek akım merkezi olma özelliğini kaybetti.
ABD’nin yeni gücü bu alanda da kendini gösterdi.
New York, Paris için kullanılan Batı sanatının başkenti unvanını aldı.
New York’taki Modern Sanat Müzesi büyük sergiler noktasında Paris’teki Louvre Müzesi (Görsel 2.30) ile yarıştı.
Bunun yanında fikir ve sanat yaşamı da ufkunu alabildiğince genişletti.
İskandinav ülkeleri, Uzak Doğu ve Güney Amerika kültürel etkinliklerden paylarını alırken yalnız geleneksel Batı’nın sanat ve edebiyatına ilgi duymakla kalmadılar, aynı zamanda kendi katkılarını da sundular.
Fransa ile ABD de kendilerini yenilemek ya da araştırma alanlarını genişletmek amacıyla Uzak Doğu’dan teknik ve kurallar alarak dünya çapında bir sanat dili ortaya koydular.
Görsel 2.30: Louvre Müzesi II.
Dünya Savaşı sonrası dönemde sanatsal arayışlar olabildiğince genişledi ve çağdaş sanayinin sunduğu yeni malzemeler ile sanatın gelişme hızı arttı.
Bu durum kendisini özellikle heykel sanatında gösterirken plastik; demir, taş ve çimento ile yarışır hâle geldi.
Plastik sanatlarda, sanatçılar kendi alanlarının dışındaki sanat dallarıyla da ilgilendiler.
Bir mimar aynı zamanda ressam [Le Corbusier (Lö Korbözie)] veya heykeltıraş olabildi [Macar E. Beothy (Beoti), İspanyol Eduardo Chillida (Edvardo Şilida)].
Sanatçının kendini verdiği alanların çeşitliliği; yalnız sorunların iç içe oluşunu, sanatçıları canlandıran araştırma ruhunu göstermekle kalmadı, onların eserleriyle insanın mekân ve konutla nasıl bütünleştiğini de gösterdi.
Bütün bu eğilimler, gerçekçi bir tepkiye de yol açtı.
Jean Rene Bazaine (Jan Rön Bazen), “Bugünün Resmi Üstüne Notlar”da her resmin nesneyi kopya etmediği ve soyut olduğu fikrinden hareketle sanatçının kendini sınırlamasının bir nedeni olmayacağını ifade etti.
81 II.
DÜNYA SAVAŞI’NDA TÜRKIYE’NIN İZLEDIĞI DIŞ POLITIKA STRATEJILERI 2.6  II.
Dünya Savaşı öncesi ve savaş dönemi Türk dış politikasını, Türkiye'nin yakın tarihinin en önemli evrelerini yaşamış bir kuşak belirlemiştir.
Bu kuşağın yaşadığı I.
Dünya Savaşı ve Millî Mücadele tecrübeleri dış politika ile ilgili verecekleri kararlar üzerinde etkili olmuştur.
İsmet İnönü’nün cumhurbaşkanı olduğu II.
Dünya Savaşı yıllarında Türkiye stratejik öneminden dolayı Müttefik ve Mihver bloklarının baskısına uğradı.
Ankara, bu baskılara karşı savaşın son anlarına kadar ne pahasına olursa olsun bu savaşın dışında kalma, toprak bütünlüğünü ve bağımsızlığını koruma politikasını uyguladı.
Türkiye II.
Dünya Savaşı’nda tarafsız kalmadı, yalnızca savaş dışı kaldı.
Türk dış politikası dönemin başından sonuna kadar savaşın gidişatına göre değişiklikler gösterdi.
O anda hangi taraf güçlüyse ülkenin genel yaklaşımı ona göre ayarlandı.
Mihver ve Müttefik bloklar, Türkiye’nin savaşa katılmasını istiyorlardı.
Bu yönde Türkiye’ye baskı uyguladılar.
1939-1942 yılları arasında basİsmet İnönü (1884-1973) I.
Dünya Savaşı sırasında Kafkas Cephesi’nde kolordu komutanı olarak Atatürk’le birlikte verdiği mücadelede dostGörsel 2.31 İsmet İnönü lukları gelişmiş, Millî Mücadele sırasında Atatürk’ün en yakın silah arkadaşı olarak öne çıkmıştır.
Cumhuriyetin ilanından sonra İsmet İnönü (Görsel 2.31) 1923-1924 yıllarında ilk hükûmette başbakan olarak görev almıştır.
Bu görevini 1925-1937 yılları arasında da sürdürmüştür.
Atatürk’ün ölümünden sonra 1938’de TBMM tarafından Türkiye’nin ikinci cumhurbaşkanı olarak seçilmiştir.
CHP’nin I.
Olağanüstü Kurultayında değişmez genel başkanı seçilerek Millî Şef unvanını almıştır.
http://www.tccb.gov.tr kı daha çok Mihver Devletler’den geldi.
Savaşın genel akışının değiştiği, üstünlüğün Müttefiklerin eline geçtiği 1943-1945 yılları arasında ise ABD, İngiltere ve Sovyetler Birliği Türkiye üzerinde baskı kurdu.
Ankara’da 19 Ekim 1939’da Türk-Fransız-İngiliz Karşılıklı Yardım Antlaşması (Ankara Antlaşması) imzalandı.
İtalya, 10 Haziran 1940’ta İngiltere ve Fransa’ya savaş ilan etti.
11 Haziran’da İngiliz ve Fransız büyükelçileri, Türkiye’nin İtalya’ya savaş ilan etmesi, deniz ve hava üslerini de Müttefiklere açması gerektiğini bildirdiler.
Türkiye, Müttefiklerin bu isteklerini; • Antlaşmada Türkiye’ye vadettikleri yardımların yapılmamış olması, • Fransa’nın savaş dışı kalarak Almanya ile teslim antlaşmasını görüşmekte olması, • Fransa’nın savaş dışı kalmasıyla İngiltere’nin Türkiye’ye yardımda bulunamayacak olmasını gerekçe göstererek reddetti.
SSCB ve İngiltere, Türkiye’den 1936 Montreux (Montrö) Sözleşmesi’ni tam olarak uygulayarak İstanbul Boğazı ve Çanakkale Boğazı’nın savaş gemilerine kapalı tutulmasını istiyordu.
Türkiye bunun üzerine İngiltere, Almanya ve SSCB arasında bir denge siyaseti güttü.
Hitler döneminde Türkiye ile Almanya arasındaki ihracat ve ithalat değerleri yükselmişti fakat 1939’da Türkiye, Fransa ve İngiltere arasında imzalanan Üçlü İttifak, Türk-Alman ilişkilerinin gerginleşmesine yol açtı.
II.
Dünya Savaşı’nın ilk yıllarında Almanların başarılı olması ve Türkiye’nin Balkan coğrafyasında Almanya aleyhine cephe açmayı reddetmesi iki ülke arasındaki ilişkileri iyileştirdi.
Türkiye, 18 Mart 1940’ta Almanya’yla bir ticaret antlaşması yaptı.
Silah yapımında büyük önem taşıyan kromu antlaşmanın dışında tuttu.
Almanların Ağustos 1940’ta Fransa’yı saf dışı bırakarak Haziran 1941’de SSCB’ye saldırmasından sonra çelik yapımında çok gerekli olan krom antlaşmaya dâhil edildi.
Almanya’nın güç kaybetmesiyle krom sevkiyatına Nisan 1944’te son verildi.
82 Görsel 2.32: Minarelere yerleştirilen gözcü askerler II.
Dünya Savaşı Sırasında Alman İşgal Bölgeleri Harita 2.4: II.
Dünya Savaşı sırasında Avrupa’daki Alman işgal bölgeleri İngiltere İrlanda Norveç İsveç SSCB Polonya Litvanya Letonya Estonya Almanya Danimarka Fransa İspanya Portekiz İtalya Romanya Bulgaristan Yunanistan Yugoslavya İsviçre Avusturya Macaristan Arnavutluk Hollanda Lüksemburg Belçika Türkiye Kıbrıs KARADENİZ HAZAR DENİZİ AKDENİZ ATLAS OKYANUSU Çekoslovakya 0 250 500 km 1.
Polonya Sendromu kavramının kullanılmasının nedenleri neler olabilir?
2.
Hitler-İnönü mektuplaşmasına dair metni araştırınız.
ARAŞTIRALIM POLONYA SENDROMU II.
Dünya Savaşı’nda Polonya’nın, hem Rusya hem de Almanya tarafından işgal edilmesi ihtimaline karşı duyduğu endişe için yapılan tanımlamadır.
1941’de Almanya’nın Balkanlarda ilerlemesi (Harita 2.4) karşısında Türkiye, İstanbul ve batı sınırındaki illerde sıkıyönetim ilan ederek sınır güvenliğine dair tedbirler aldı (Görsel 2.32).
Alınan bu tedbirlerin Bulgaristan’a karşı olmadığını ortaya koymak için 17 Şubat 1941’de Bulgaristan ile Saldırmazlık Antlaşması imzaladı.
Türkiye ile Almanya arasında 18 Haziran 1941’de Türk-Alman Saldırmazlık Antlaşması imzalandı.
Bu antlaşma ile güney kanadını güvence altına alan Almanya’nın Sovyetler Birliği’ne saldırmasıyla Türkiye, Polonya Sendromu’ndan kurtuldu.
Kasım 1942’de başlayan Sovyet saldırıları karşısında Stalingrad’daki Alman orduları yenilgiye uğradı (Ocak 1943).
Aynı yıl Müttefikler Kuzey Afrika’ya egemen oldular ve İtalya’ya çıkarma yaptılar.
Ardından başta İngiltere olmak üzere Müttefik Devletler Türkiye’nin savaşa girmesi için baskı yapmaya başladılar.
30 Ocak 1943’te İngiltere Başbakanı Churchill gizlice Adana’ya geldi ve İnönü ile görüştü.
Türkiye, konferansta Müttefiklere yakınlaşsa da savaşın dışında kalmayı başardı.
Kuzey Güney Batı Doğu 83 Görsel 2.33: Roosevelt-İnönü-Churchill 1944 yılı içerisinde Türkiye, Müttefiklerle olan ilişkilerini düzeltmeye çalıştı.
Bu amaçla 20 Nisan 1944’te Almanya’ya yaptığı krom sevkiyatını durdurdu ve Alman gemilerinin Boğazlardan geçmesini engelledi.
Müttefiklerle ilişkileri daha da düzeltmek amacıyla TBMM’nin 2 Ağustos 1944’te aldığı kararla Almanya ile diplomatik ve ekonomik ilişkilerini kesti.
Japonya ile olan diplomatik ilişkiler de 6 Ocak 1945’te kesildi.
Türkiye 23 Şubat 1945’te savaş sonrası düzenin oluşturulacağı San Francisco Konferansı’na katılabilmek ve Yalta Konferansı kararları uyarınca Birleşmiş Milletler Teşkilatının asil üyeleri arasında yer alabilmek için Almanya ve Japonya’ya resmen savaş ilan etti fakat bu savaş ilanı politik bir ifade olarak kaldı.
Ekim 1943’te İngiliz, Amerikan ve Sovyet dışişleri bakanlarının katıldığı Moskova Konferansı’nda Ruslar Türkiye’nin 1943 yılı bitmeden savaşa dâhil olması gerektiğini ortaya koydu.
Moskova Konferansı’nda alınan kararların Türkiye’ye iletilmesi için I. Kahire Konferansı (22-26 Kasım 1943) düzenlendi.
Müttefikler, Türk heyetinden üs talep etti, ayrıca yıl sonuna kadar Türkiye’nin savaşa dâhil olmasını istedi.
Türk heyeti, üs talebini reddetti ve yeterli yardım yapılmadıkça Türkiye’nin savaşa katılamayacağını belirtti.
ABD, SSCB ve İngiltere liderlerinin buluştukları Tahran Konferansı’nda (28 Kasım-1 Aralık 1943) Stalin, Türkiye’nin savaşa girmeye zorlanması konusunda ısrar edince Roosevelt ile Churchill, Tahran dönüşünde İnönü’yü Kahire’ye davet etti.
İnönü, Kahire’ye giderek Roosevelt ve Churchill ile görüştü [4-6 Aralık 1943 (Görsel 2.33)].
II.
Kahire Konferansı’nda (4-6 Aralık 1943) Müttefiklerin ağır baskısı ile karşılaşan İnönü, prensip olarak savaşa katılmayı kabul etti fakat Türkiye’nin ihtiyaç duyduğu askerî malzeme ve teçhizatın tamamlanmasını ve ortak hareket planının belirlenmesini ön koşul olarak ileri sürdü.
1944 yılı başlarında Türk ve İngiliz askerî yetkililerinin Türkiye’nin askerî ihtiyaçlarının tespiti konusundaki çalışmaları sonuca ulaşamadı.
Bu durum Müttefiklerin Türkiye’ye yaptıkları silah ve malzeme yardımını durdurmalarına neden oldu.
Böylece Türkiye ile Müttefikler arasındaki ilişkiler en alt düzeye indirilmiş oldu.
ETKİNLİK 4.
“Türkiye, II.
Dünya Savaşı boyunca dış politikasını kendi menfaatleri doğrultusunda yönetmiştir.
Bu durum, Türk liderlerinin Türkiye’nin büyüklüğüne ve stratejik önemine rağmen büyük güçler tarafından çevrilmiş olduğunu çok iyi bildikleri şeklinde yorumlanmalıdır.
Politik eğilimler ve antlaşmalarla İngiltere, ekonomik gerekçelerle Almanya, stratejik zorunluluk ve coğrafi yakınlık sebebiyle de SSCB ile hareket eden Türkiye; ülkenin üç sınırında yaşanan, tarihin bu en yıkıcı savaşı süresince kendi ulusal bağımsızlığını korumayı başarmıştır.
Nazi Almanyası’yla bölgesel konulardaki kısa süreli görüşmeler başta olmak üzere savaş boyunca Türkiye’nin gösterdiği çabalar, bazı çağdaş düşünürler tarafından yanlış anlaşılmış ve onları düş kırıklığına uğratmıştır.
Oysa Türkiye’nin II.
Dünya Savaşı ile ilgili sicilini başarılı olarak değerlendirmek gerekir.
Çağdaş düşünürler, I.
Dünya Savaşı süresince Türkiye’nin başına gelen felaketleri dikkate alarak bazı hususlarda Türkiye’ye hak vermeli ve Türkiye’nin antlaşma yükümlülüklerini yerine getirmedeki aşırı isteksizliğini görmelidir.
Zira konunun dikkatle araştırılması bunun o dönemde uygulanabilecek tek politika olduğunu ortaya koyacaktır.” Doç. Dr. Wayne Bowen, Türkiye ve II.
Dünya Savaşı, Türkler Ansiklopedisi, Cilt 16, s. 1499.
1.
Metne göre Türk dış politikasının temel özellikleri neler olmuştur?
2.
Türk dış politikasının belirlenmesinde etkili olan faktörler nelerdir?
3.
Dönemin koşullarını dikkate alarak bu yıllarda takip edilen Türk dış politikası hakkındaki  görüşlerinizi ifade ediniz.
4.
Bu dönemde Türkiye Cumhuriyeti’nin dış politikasını etkileyebilecek bir devlet adamı  olsaydınız dönemin politikalarına müdahaleleriniz ne yönde olurdu?
Tartışınız.
Savaş Dışı Kalan Türkiye 84 II.
DÜNYA SAVAŞI SÜRECİNDE TÜRKIYE’DE MEYDANA GELEN SIYASI, EKONOMIK VE SOSYOKÜLTÜREL GELIŞMELER 2.7 İsmet İnönü döneminin büyük bir kısmı II.
Dünya Savaşı içinde geçti.
Türkiye savaşa katılmadı fakat savaşın yükünü önemli ölçüde üstlendi.
En verimli dönemlerinde olan genç kuşaklarını yıllarca silah altında tuttu.
Dolayısıyla II.
Dünya Savaşı, dönemin bütün politikalarını etkiledi.
İnönü döneminin en önemli siyasal girişimlerinden biri 17 Nisan 1940’ta Köy Enstitüleri Kanunu’nu çıkarmak oldu.
Köy Enstitülerinin temel amacı kısa zamanda öğretmen yetiştirmek ve kırsal kesimde ilköğretime dair öğretmen sorununu çözmekti.
Köy Enstitüsü mezunu gençlerin gittikleri yerlerde siyasal, sosyal ve kültürel alanlarda etkili olacakları düşünüldü.
Ayrıca bu enstitülerde yetişen köy kökenli öğretmenlerin, görev yaptıkları köyle daha çabuk ve etkili bir biçimde bütünleşebilecekleri ve köy koşullarında daha verimli olacakları kanaati hâkimdi.
Mayıs 1944’te Almanya’nın savaşı kaybetmesinin kesinleştiği dönemde Irkçılık-Turancılık adıyla açılan davada bir grup Turancı tutuklandı.
Diğer yandan basına karşı tavır alınarak Adımlar, Yurt ve Dünya, Yürüyüş, Barış Dünyası adlı dergilerle Tan ve Vatan gazeteleri kapatıldı.
Muhalefetin önlenmeye çalışıldığı bu dönemde 11 Haziran 1945 tarihli Çiftçiyi Topraklandırma Kanunu’nun 17 ve 21. maddeleri üzerindeki tartışmalar sonrasında Celal Bayar, Adnan Menderes, Refik Koraltan ve Fuat Köprülü Dörtlü Takrir’i verdiler.
Dörtlü Takrir sonrasında CHP’den istifa eden bu isimler Demokrat Partiyi kurup ülkede demokratik cumhuriyetin gelişmesine katkı sağladılar.