Mısır’da hüküm süren Halife I. Mütevekkil, Yıldırım Bayezit’e “Sultan-ı İklim-i Rûm” unvanını vermiştir.
Edirne Segedin Antlaşması (1444): Balkanlarda Osmanlı Devleti’nin yenilgileri Türkleri Balkanlardan çıkarmak isteyen Avrupalıları cesaretlendirmiştir.
1443 yılında Macar Kralı Ladislas’ın komutasındaki Haçlı ordusu Tuna’yı geçerek Sırbistan’a girdi.
Niş ve Sofya’yı ele geçiren Haçlılar Filibe’ye kadar ilerlediler.
Haçlılarla ittifak yapan Karamanoğulları da saldırıya geçince Osmanlı Devleti barış istemek zorunda kaldı.
Macarlarla Edirne-Segedin Antlaşması imzalandı.
Buna göre Tuna Nehri sınır olacak ve taraflar on yıl boyunca birbirleriyle savaşmayacaktı.
Sırbistan, Osmanlı Devleti’ne vergi veren bağımsız bir krallık hâline gelecekti.
Eflak, Macaristan’ın himayesine girmekle birlikte Osmanlılara vergi ödemeye devam edecekti.
Varna Muharebesi (1444): II.
Murat Balkanlarda barışın sağlanmasından sonra Anadolu Seferi’ne çıkmıştır.
Karamanoğulları Beyliğini bir kez daha itaat altına almıştır.
Edirne-Segedin Antlaşması’nın şartlarına güvenerek yerine oğlu II.
Mehmet’i bırakmıştır.
Macarlar ve müttefikleri bu durumdan faydalanarak yeni bir Haçlı seferi düzenlediler.
Haçlılar, Bulgaristan’ın kuzeyini işgal ederek Karadeniz kıyısındaki Varna’ya geldiler.
Oğlunun yardım isteği üzerine II.
Murat, Anadolu’ya geçerek asıl Osmanlı kuvvetleriyle birleşti.
1444 yılında Varna’da yapılan muharebe Osmanlı Devleti’nin kesin zaferiyle sonuçlanmıştır.
Varna Zaferi ile Osmanlı Devleti, Balkanlarda zayıflamış olan hâkimiyetini yeniden sağlamlaştırmıştır.
II.
Kosova Muharebesi (1448): Varna Muharebesi’nin öcünü almak isteyen MacarKralı Hunyadi Yanoş önderliğinde yeni bir haçlı ordusu daha hazırlandı.
Haçlı ordularının Kosova’ya gelmelerini takiben II.
Murat da hazırladığı ordu ile geldi.
II.
Murat, savaştan önce Hunyadi Yanoş’a bir elçi göndererek barış teklifinde bulunduysa da kabul edilmedi.
Yapılan savaş Osmanlı Devleti’nin kesin üstünlüğüyle sona ermiştir.
Avrupalılar, bu yenilgiden sonra bir daha haçlı seferi tertip edemediler.
ARAŞTIRALIM II.
Murad’ın tahta II.
Mehmed’i geçirmesinin ardından haçlıların Osmanlı Devleti’ne karşı sefere çıkmalarının sonuçları nelerdir?
62 4.2.
Rumeli’de Fetih Politikası Osmanlı Devleti’nin Rumeli’deki fetihleri Balkanlardaki kral, despot ve beylerin kendi aralarındaki siyasi çatışmaların yaşandığı, politik ayrışmaların olduğu döneme denk gelmiştir.
Bu yüzden Osmanlı Devleti’nin Balkanlarda kalıcı hâle gelmesi kolaylaşmıştır.
Osmanlı Devleti’nin Rumeli topraklarında hâkimiyet kurmasında 1345 yılında Karesioğulları Beyliği’nin ilhakı etkili olmuştur.
Karesili gaziler, Çanakkale Boğazı’nın öte yakasına sefer yapılması konusunda istekliydiler.
1346 yılında Bizans İmparatorluğu’nda baş gösteren taht kavgaları Orhan Bey’in bu durumdan istifade etmesine zemin hazırlamıştır.
Orhan Bey, Bizans tahtında hak iddia eden Kantakuzen ile ittifak yapmış, Trakya’daki iç savaşa katılma konusunda fırsat elde etmişti.
Sırp ve Bulgarlara karşı Bizans’ın yardımına giden Osmanlı Devleti’nin Çimpe’ye yerleşmesi Rumeli fetihlerinin başlamasında etkili olmuştur.
1359 yılından itibaren I. Murat’ın Rumeli topraklarında fetih hareketlerini başlatması bölgenin Türkleşmesini ve İslamlaşmasını sağlaması bakımından önemlidir.
Balkanlarda Osmanlı fetihlerinin yapıldığı dönemde Balkanlar’da bağımsız kral, despot ve ufak beyler arasındaki politik çekişmeler, Türk ilerlemesine avantaj yaratıyordu.
Osmanlı Devleti, Balkanlardaki bu iç çekişmelere karşı tutarlı bir politika izlemiştir.
Balkan devletleri içinde ayrılıkçı unsurların olması Osmanlıların üstün bir güç hâline gelmesini sağlamıştır.
Balkan devletlerinin hepsinde ayrılıkçı iki grup bulunuyordu.
Osmanlı Devleti Balkanlara 1346-1352 yılları arasında Kantakuzen’in müttefiki olarak girmiş, 1365’ten sonra Bizans, Macar ve Eflak tarafından sıkıştırılan Bulgaristan’ın müttefiki olmuştur.
1371 yılında Sırp beylerinin kendi aralarındaki siyasi çekişmeleri Çirmen Muharebesi’nin yapılmasında etkili olmuştur.
Çirmen Muharebesi’nde Sırp beylerinin bozguna uğraması Osmanlı Devleti’nin hâkimiyetini genişletmesinde etkili olmuştur.
Bu bozgun üzerine Balkan beyleri teker teker Osmanlı hâkimiyetini kabul etmeye başlamışlardır.
Osmanlılar kendilerini belirli bir toplumsal inancın temsilcisi olarak görmemişlerdir.
Balkanlardaki Osmanlı ilerleyişi içinde mevcut yerli halkın durumu Osmanlı Devleti’nin ilerleyişini kolaylaştırmıştır.
Hristiyanlara karşı hoşgörülü davranmışlar, uzlaşmacı bir politika yürütmüşlerdir.
Osmanlıların Balkanlarda hızlı yayılmasında halka uygulanan kolaylıkların etkisi vardır.
Sırp kralı Stefan Duşan’ın yasalarında köylüyü beyi hesabına haftada iki gün çalıştırırken, Osmanlılar reayayı sipahinin toprağında yılda üç gün çalıştırmıştır.
Osmanlı Devleti, köylüleri yerel yetkililerin sömürüsüne karşı korumuşlardır.
Osmanlı Devleti’nin köylüyü koruyan bir politika üretmeleri, köylünün isyan hâlinde beylerine katılmasının önüne geçmiştir.
Böylece devlet, Balkanlarda daha hızlı ve kolay ilerleme imkânı bulmuştur.
Osmanlılar kendilerini tek bir inancın temsilcisi olarak görmemişlerdir.
Bu yüzden fethettikleri topraklarda yaşayan farklı din ve inanışlara mensup kimselere hoşgörülü yaklaşmışlardır.
Osmanlıların fethettikleri bölgeleri Türkleştirmeleri ve İslamlaştırmaları adım adım gerçekleşmiş doğal bir gelişimdir.
63 Türklerin Rumeli fütuhatında başarılı olmalarının ve çok geniş bir bölgeyi kısa sürede hâkimiyetleri altına almalarının altında birçok etken bulunmaktadır.
Türkler, daha ilk fetihlerinden itibaren ele geçirdikleri bölgelerin sivil halkına kötü muamelede bulunmamışlardır.
Sivil halka karşı iyi davranmışlar, sadece asker olanlara karşı önlem alınmıştır.
Uyguladıkları iskân ve istimâlet politikası sayesinde Balkanlar’da kalıcı olmuşlardır.
İskân politikası ile Osmanlı Devleti fethettiği Balkan topraklarına dervişlerin öncülüğünde Türkmenleri yerleştirmiştir.
Türkmenlerin yerleştirilmesiyle askerî ve sosyal açıdan güvenlik sağlanmıştır.
Konargöçer Türkmenler, iskân politikası sayesinde yerleşik hayata geçmişlerdir.
Fethedilen bölgelerin Türkleştirilmesi ve İslamlaştırılması sağlanmıştır.
Rumeli’deki fetihlerin kalıcı olmasında akıncı uç beylerinin etkisi büyük olmuştur.
Uç kuvvetlerinin 1371 yılında Çirmen Muharebesi’nde Sırp ordusunu yenmesiyle başlayan süreç Osmanlı Devleti’nin Balkanlar’da kalıcı olmasında etkili olmuştur.
4.3.
Demografik Güçler Anadolu’nun Türk vatanı hâline gelmesinde dervişlerin özel bir yeri bulunmaktadır.
Anadolu’nun Türkleşmesinde ve İslamlaşmasında olduğu gibi Osmanlı Devleti’nin kuruluşundan Rumeli’deki fetihlerin kalıcı olmasına kadar dervişler ve tasavvufi hayat etkili olmuştur.
Kurulan zaviyeler sayesinde teşkilatlı bir yapı ortaya çıkmıştır.
Osmanlı Devleti’nin Balkanlardaki egemenliğini sağlamasında demografik güçlerin etkisi vardır.
Kitleleri çeken, uzlaşıcı, koruyucu, hoşgörü siyaseti sayesinde Osmanlılar Balkanlar’da kalıcı hâle gelmiştir.
Dervişler, aşiretler, akıncı uç beylerinin gönüllü ve zorunlu olarak fetihlere katılmaları Osmanlıların Rumeli’de kalıcı olmasında etkili olmuştur.
Osmanlı Devleti’nde iskân politikasının ilk aşamasını öncü kimselerin fetihlerin hemen ardından yerleştirilmesi oluşturmuştur.
Balkanlarda Türklüğün ve İslamiyet’in yayılmasında Sarı Saltuk öncülük etmiştir.
Sarı Saltuk, Balkanlar’da İslam’ın yayılması, Türk boylarının bu coğrafyada iskân edilmesi için faaliyetler yürütmüştür.
Gazi ve dervişler gösterdikleri kahramanlık ve kerametlerle Balkanların İslamlaşmasında ve fetihlerin kalıcı olmasında etkili olmuşlardır.
Dervişler, kurdukları zaviyelerle Rumeli’deki köylerin temelini teşkil etmiştir.
Nakşibendi, Mevlevi, Kadiri, Sadi, Rifai ve Bektaşi tarikatları Balkan halkları arasında yayılmış, tekke ve türbeler inşa edilmiştir.
Osmanlı Devleti’nin Balkanlarda uyguladığı iskânın ikinci aşamasını sınırlar içinde yapılan iskân faaliyetleri oluşturmaktadır.
Osmanlı Devleti sınırları içindeki konar-göçer ve aşiretleri yerleştirerek iskân faaliyetlerini gerçekleştirmiştir.
Balkanlar’daki fetihlerin kalıcı olmasında Türkmen aşiretlerinin etkisi olmuştur.
Doğu’dan Batı’ya sürekli göç eden Türkmen aşiretleri Rumeli topraklarında kendileri için kalıcı yurt bulmuşlardır.
Rumeli’deki fetihlerin kalıcı olmasında Türkmen aşiretlerine yeni yerleşim alanları bulunmasının etkisi vardır.
Osmanlı Devleti’nin kuruluşunda ve Rumeli fetihlerinde etkisi olan dervişler Anadolu insanının duygu ve düşünce dünyası üzerinde etki bırakmıştır.
Bu dervişler Anadolu Erenleri olarak adlandırılmaktadır.
Anadolu Erenleri olarak adlandırılan bu derviş grubu Gaziyân-ı Rûm (Anadolu Gazileri), Abdalân-ı Rûm (Anadolu Dervişleri), Ahiyân-ı Rûm 64 (Anadolu Ahileri) ve Bâciyân-ı Rûm (Anadolu Kadınları) olmak üzere gruplara ayrılmıştır.
Ahiyân-ı Rûm, Anadolu Ahileri anlamına gelmektedir.
Fütüvvet düşüncesi olarak gelişmiş olan Ahilik esnaflıktan eğitime, siyasetten savaşa kadar geniş bir faaliyet alanına sahip olmuştur.
Osman Bey’in kayınpederi Şeyh Edebâli, Ahilerin lideri ve beyliğin manevi önderi durumundaydı.
Bâciyân-ı Rûm, Anadolu Kadınları anlamına gelmektedir.
Ahî Evran’ın eşi Fatma Bacı, Bâciyân-ı Rûm teşkilatının kurucusu olarak gösterilmektedir.
Ahîlerin kadın kolları olduğuna yönelik kanaatler bulunmaktadır.
Kadınların eğitimi ve gayrimüslim kadınların İslamlaşma faaliyetleri ile ilgili çalışmalar yapmışlardır.
4.4.İskân ve İstimâlet Politikası İskân Politikası (Şenlendirme): Anadolu’dan yeni fethedilen Rumeli topraklarına nüfusun getirilmesi demektir.
Anadolu’dan getirilen nüfus için gerekli yeni yerleşim yerleri kurulmuştur.
Yeni yurt sahibi olanlar sayesinde imar faaliyetleri başlamış, Balkanların Türkleşmesi ve İslamlaşması gerçekleştirilmiştir.
Görsel: Osmanlı İskân Siyaseti İstimâlet politikası (Gönül Alma): Osmanlı Devleti Balkanlardaki gayrimüslimleri cizye vergisi dışında Müslümanlardan ayrı tutmamıştır.
Gayrimüslimlerin can ve mal güvenliği sağlanmıştır.
Osmanlı Devleti, ayrım gözetmeden tüm tebaayı korumayı kendine vazife edinmiştir.
Koruyucu, uzlaştırıcı ve hoşgörülü siyaset anlayışı ile fetih hareketleri gerçekleştirilmiştir.
Bütün bunlar istimâlet (gönül alma) yoluyla gerçekleştirilmiştir.
65 Görsel: Yıldırım Bayezit Portresi 5.
ANADOLU’DA SİYASİ BİRLİĞİ SAĞLAMA FAALİYETLERİ Osmanlı Devleti, 14. yüzyılda Rumeli’de fetihler yaparken Anadolu yönünde de Türk siyasi birliğini sağlama çabası içinde bulunmuştur.
Osmanlı Devleti’nde Anadolu’da Türk siyasi birliğini sağlama çabaları Orhan Bey döneminde başlamıştır.
1345 yılında Karesioğulları Beyliği’nin Osmanlı topraklarına katılmasıyla siyasi birliği sağlama yönünde önemli bir adım atılmıştır.
Osmanlı Devleti ile Anadolu’da bulunan beylikler rekabet içine girmeye başlamışlardır.
Beylikler, Osmanlı Devleti’ne karşı her türlü fırsattan faydalanma düşüncesindeydiler.
I. Murat tahta geçtikten sonra Anadolu’da Türk siyasi birliğini sağlamak için Karamanoğulları Beyliği ve Eretnalılarla uğraşmak zorunda kalmıştır.
1363 yılının baharında sefere çıkan I. Murat Eretna birliklerini bozguna uğratmış, Karaman ordusunu püskürtmüştür.
Ankara ahileri, şehri teslim etmek zorunda kalmışlardır.
Böylece Anadolu’da Türk siyasi birliğini sağlama konusunda önemli bir sonuç elde edilmiş, Karaman ve Eretna tehlikesi bir süreliğine bertaraf edilmiştir.
Osmanlı hâkimiyetinin beylikler tarafından kabul edilmesiyle beylikler yavaş yavaş Osmanlı topraklarına katılmaya başlamıştır.
I. Murat, oğlu Yıldırım Bayezit’i Germiyanoğlu beyi Süleyman Şah’ın kızıyla evlendirmiştir.
Süleyman Şah, beyliğe ait olan Kütahya, Simav, Eğrigöz (Emet) ve Tavşanlı’yı çeyiz olarak Osmanlı Devleti’ne vermiştir.
Hamitoğulları Beyliği’ne ait olan toprakların bir kısmı satın alınarak Osmanlı topraklarına katılmıştır.
I. Murat’ın Hamitoğullarından satın aldığı toprakları Karaman Beyi de satın almak istiyordu.
Bu beylik üzerindeki hesaplar iki tarafın karşı karşıya gelmesine neden olmuştur.
Karamanoğulları Beyliği, Osmanlı Devleti’ni en çok uğraştıran beylik olmuştur.
Osmanlı Devleti, beyliklere karşı zaman zaman farklı politikalar uygulamıştır.
I. Murat, kızı Melek Hatun’u Karamanlı Beyine vermesi bu duruma örnek olarak gösterilebilir.
Bu politikadaki değişikliğin sebebi, Anadolu sınırlarının güven altında tutulması ve Karamanoğullarından bir tehlikenin gelmesinin engellenmek istenmesidir.
I. Murat, Karamanoğulları tehlikesi üzerine beyliğe karşı savaş yapmak zorunda kalmıştır.
Bu durumda Osmanlı Devleti, Balkanlardaki gazadan vazgeçmiş, Müslümanlar üzerine yönelmek zorunda kalmıştır.
I. Murat’ın 1389’da savaş meydanında vefat etmesi üzerine beylikler, Osmanlı ile olan bağlarını zayıflatmaya başlamıştır.
Karamanoğulları, kendilerinin Selçuklu Devleti’nin varisi olduklarını iddia ediyorlardı.
Beyliklerin bazıları da Karamanoğulları ile birlikte hareket edince I. Murat’ın yerine Osmanlı tahtına oturan Yıldırım Bayezit için Anadolu’daki beylikler üzerine sefer kaçınılmaz olmuştur.
I. Bayezit 1390 yılında Anadolu’ya bir sefer düzenleyerek beyliklerin toparlanmasına fırsat vermemiştir.
66 Hazırlıksız yakalanan beylikler teslim olmak zorunda kalmışlardır.
Yıldırım Bayezit, uyguladığı politika sayesinde Germiyan, Saruhan, Aydın ve Menteşeoğulları beyliklerini bu sefer esnasında Osmanlı Devleti’ne bağlamıştır.
Osmanlı Devleti, Karamanoğulları üzerine sefere çıkmış, Konya ve diğer Karamanlı toprakları Osmanlı hâkimiyetine girmiştir.
I. Bayezit, beyliklere karşı uyguladığı politikalar neticesinde beylikleri Osmanlı hâkimiyetine alarak Anadolu Türk siyasi birliğini sağlayan ilk Osmanlı padişahı olmuştur.
6.
OSMANLI DEVLETİ İLE TİMUR DEVLETİ ARASINDAKİ MÜCADELE 6.1.Türk Dünyasında Liderlik Mücadelesi Yıldırım Bayezit, Anadolu ve Rumeli’de Türk siyasi birliğini büyük ölçüde sağlayıp devletini büyük bir imparatorluk hâline getirmişti.
İstanbul’un Fethi gerçekleştirilmek üzere iken doğuda Timur tehlikesi kendini hissettirmeye başlamıştı.
Timur, 1370 yılında Maveraünnehir’e hâkim olarak, Semerkant’ta tahta oturmuştur.
1386 yılında Horasan Seferi’ne çıkan Timur, Altınorda Devleti ile yapılan mücadeleyi kazanmıştır.
Bu başarıdan sonra Timur, İran bölgesine yönelerek buranın hâkimiyetini ele geçirmiş, Mardin, Urfa bölgeleri üzerinde hâkimiyet sağlamıştır.
Timur, Hindistan seferinden de başarıyla dönmüştür.
Osmanlı Devleti’nin Anadolu Türk siyasi birliğini sağlamasının önemi nedir?
CEVAPLAYALIM Harita: Ankara Muharebesi’nden Önce Osmanlı Devleti’nin Sınırları 67 Timur, cihanşümul bir imparatorluk kurmak niyetindeydi.
Türk dünyasının liderliğini ele geçirmek isteyen Timur seferlerine devam etti.
Timur ele geçirdiği bölgelerde hâkimiyetini kesinleştirerek Türk beyliklerini tebaası hâline getirmeye başladı.
İstanbul kuşatmasında bulunan Yıldırım Bayezit, Timur tehlikesinin yaklaşması üzerine kuşatmayı kaldırarak muhtemel bir savaş için hazırlık yapmaya başladı.
Timur’un kendisini Türkiye Selçuklu Devleti’nin varisi olarak görmesi ve Yıldırım Bayezit’in Timur’un hâkimiyetine girmesini teklif etmesi taraflar arasındaki savaşı kaçınılmaz kılmıştır.
Ankara Muharebesi Timur, Osmanlı Devleti’nin genişleyerek merkezî otoritesini güçlendirmesinden rahatsız olmuş, Yıldırım Bayezit’e hâkimiyetini kabul ettirmek istemiştir.
Bir taraftan Yıldırım Bayezit, diğer taraftan Timur, Anadolu beyliklerini kendi hâkimiyetleri altına almaya çalışıyorlardı.
Timur’un önünden kaçan Karakoyunlu Devleti Hükümdarı Kara Yusuf ile Celayiriyye Hükümdarı Sultan Ahmet, Suriye üzerinden Anadolu’ya geçerek Yıldırım Bayezit’e sığınmıştı.
Bayezit, Timur’dan kaçarak kendisine sığınanları himaye etmiştir.
Timur, Bayezit’e gönderdiği mektupla Kara Yusuf ve Sultan Ahmet’in ya kendisine verilmesini ya da öldürülmesini istemiştir.
Bayezit, bu teklifi sert bir dille reddetmiştir.
Karşılıklı tehdit içeren mektuplaşmalar ve restleşmeler üzerine Timur, Anadolu’ya girerek Sivas’ı ele geçirdi.
Yıldırım Bayezit’in karşı taarruz olarak Erzincan ve Kemah’ı alması savaşı kaçınılmaz hâle getirmiştir.
Timur, Yıldırım Bayezit’e elçi göndererek Erzincan ve Kemah’ı geri vermesini, Kara Yusuf ve Sultan Ahmet’in iade edilmesini, kendi üstünlüğünü kabul etmesini istemiştir.
Yıldırım Bayezit bu talepleri sert bir şekilde reddetmiştir.
Bunun üzerine taraflar hazırlıklarını tamamlayarak savaş düzenine girmişlerdir.
Timur’un ordusu Yıldırım Bayezit’in ordusundan sayı bakımından oldukça üstün idi. Timur’un ordusunda Hindistan’dan getirilen zırhlı savaş filleri bulunuyordu.
Savaşta Timur’a sığınan Germiyanoğulları, Saruhanoğulları, Menteşeoğulları ile birlikte birçok küçük Anadolu Beylikleri de yer alıyordu.
Görsel: Timur’un heykeli 68 İki taraf arasında 28 Temmuz 1402 tarihinde Ankara yakınlarındaki Çubuk Ovası’nda savaş yapıldı.
Yapılan savaşı Timur kazandı.
Yıldırım Bayezit, Timur’a esir düştü.
Ankara Muharebesi, Osmanlı Devleti’nin sadece yenildiği bir muharebe olmadı.
Timur ile Osmanlı Devleti arasında yapılan mücadelenin kaybedilmesi Osmanlı Devleti’ni çok uzun yıllar sürecek biçimde etkiledi.
Ankara Muharebesi’nin sonucunda Anadolu Beyliklerinin bir kısmı ayaklanarak yeniden beyliklerini kurdular.
Beyliklerin yeniden kurulmasıyla Anadolu Türk siyasi birliği bozuldu.
Osmanlı Devleti’nin Balkanlardaki ilerleyişi durdu.
Devlet 50 yıl sürecek bir duraklama dönemine girdi.
İstanbul’un alınması 50 yıl gecikti.
Bizans İmparatorluğu’nun ömrü yarım yüzyıl uzadı.
Osmanlı Devleti’nin Anadolu’daki toprakları Timur’un hâkimiyetine girdi.
Ankara Muharebesi’nin Osmanlı Devleti tarafından kaybedilmesi üzerine Yıldırım Bayezit ile birlikte şehzadeler Mustafa ve Musa Çelebi, Timur’a esir düştü.
Muharebenin sonunda Osmanlı Devleti’nde Fetret Devri başlamıştır.
6.2.Fetret Devri (1402-1413) Ankara Muharebesi’nin kaybedilmesiyle Osmanlı Devleti bir süre padişahsız kalmış, ülkenin siyasi birliği bozulmuş, toprak bütünlüğü parçalanmıştı.
Bu karışık dönem içerisinde Yıldırım Bayezit’in oğulları teker teker ortaya çıkarak taht mücadelesine başladılar.
Kardeşler arasında başlayan bu mücadeleler 1413 yılına kadar devam etti.
Fetret Devri’nin yaşanmaya başlamasıyla birlikte beylikler yeniden kurulma sürecine girmiştir.
Timur’a sığınan beyler yeniden beyliklerini kurmaya başlamışlardır.
Saruhan Beyliği, Germiyanoğulları, Hamitoğulları, Eşrefoğulları, Ramazanoğulları, Karamanoğulları gibi beylikler yeniden kurulmuştur.
Ankara Muharebesi sırasında Yıldırım Bayezit’in oğulları Süleyman, Mustafa, İsa, Musa ve Mehmet Çelebi, muharebeye katılmışlardı.
Muharebenin kaybedileceğini anlayan Süleyman, İsa ve Mehmet Çelebiler muharebe meydanından ayrılarak Timur’a esir düşmekten kurtuldular.
Süleyman Çelebi, Edirne’de padişahlığını ilan etti.
İsa Çelebi Bursa’da, Mehmet Çelebi Amasya’da hükümdarlıklarını ilan ettiler.
İsa ve Mehmet Çelebiler arasında mücadeleler yaşandı.
Süleyman Çelebi’nin Anadolu’daki nüfuzunu Görsel: Ankara Savaşı (Temsilî) Fetret Devri: Ankara Muharebesinin kaybedilmesiyle taht mücadelelerinin yaşandığı 1402-1413 yılları arasındaki 11 yıllık döneme denir.
BİLGİ KUTUSU 69 artırma çabası şehzadeler arasındaki mücadeleyi daha da kızıştırdı.
Timur, Anadolu’dan ayrılacağı sırada Yıldırım Bayezit’in cenazesi ile birlikte esir tuttuğu Musa Çelebi’yi serbest bırakmıştır.
Musa Çelebi serbest kaldıktan sonra taht mücadelesine girişmiştir.
Kardeşler arasında taht mücadelelerinin yapılmasını Bizans ve Timur desteklemişlerdir.
Amaçları taht mücadeleleri sonucunda Osmanlı Devleti’nin tamamen ortadan kaldırmaktı ancak Çelebi Mehmet, kardeşler arasındaki taht mücadelelerini bertaraf ederek Edirne’de Osmanlı Devleti’nin başına geçmiştir.
Çelebi Mehmet, Osmanlı Devleti’nin Anadolu ve Rumeli’de dağılan birliğini yeniden kurmak, toplumda huzur ve barışı sağlamak için mücadele etmiştir.
6.3.Şeyh Bedreddin Olayı Osmanlı Devleti Döneminde dinî olarak ortaya çıkmış olan Şeyh Bedreddin, etrafına topladığı muhalif gruplarla Osmanlı yönetimine karşı isyan etmiştir.
Şeyh Bedreddin’in isyan edene kadar geçirdiği gelişmeler şu şekilde aktarılabilir: I. Bayezit Dönemi'nde sünnî İslam ve klasik İslam kültürü güçlenmeye başlamıştır.
1402 Ankara Muharebesi’nin kaybedilmesi toplumsal ve politik bir kargaşa ve tepki ortamına neden olmuştur.
Bayramî tarikatının kurulması ve hurûfilik akımının Osmanlı Devleti’nde görülmeye başlaması Şeyh Bedreddin’in isyan etmesinde etkili olan hususlar arasındadır.
Şeyh Bedreddin hareketi, siyasi, sosyal, kültürel bir hareket olarak görülmektedir.
Şeyh Bedreddin, gençlik yıllarında sınır boylarında gazilere kadılık yapmıştır.
Musa Çelebi (1411-1413) döneminde uç gazilerine ülkenin iç bölgelerinde tımar verilmesini sağlayarak uçlarla merkezî devlet arasındaki eski anlaşmazlığa son vermek istemiştir.
I. Mehmet (Çelebi), 1413’te Musa Çelebi’yi bertaraf edince, Şeyh Bedreddin’i İznik’e sürmüş ve yandaşlarının tımarlarını ellerinden almıştır.
Şeyh Bedreddin, 1416’da Çelebi Mehmet’in içinde bulunduğu zor durumdan istifade ederek Dobruca’da isyan bayrağını açmıştır.
Şeyh Bedreddin, Fetret Devri sırasında Yıldırım Bayezit’in oğulları arasındaki taht mücadelelerinden faydalanarak Selçuklu hanedanıyla akrabalık ilişkisi kurmaya çalışmıştır.
Şeyh Bedreddin, büyük bir din bilgini, mutasavvıf ve veliydi.
Üstlendiği siyasi devrimci rol, İslam dünyasında dinî ve mistik düşüncenin siyasi ve sosyal bir eyleme dönüşmesinde etkili olmuştur.
Şeyh Bedreddin dinî ilimler, özellikle de İslam hukuku üzerine önemli eserler meydana getirmiştir.
Şeyh Hüseyin Ahlati’nin etkisiyle sûfîliğe geçmiş ve bir sufi şeyh olarak Batı Anadolu ve Rumeli’de faaliyette bulunmuştur.
Şeyh Bedreddin, sünni İslam’ın bütün öğretilerini kendinden önceki batınî kelamcılar gibi yorumlamıştır.
Bu yüzden sünni ulema onu, şeriatı bütünüyle inkar eden, aşırı bir batınî kabul etmiştir.
Şeyh Bedreddin’in müridi Börklüce Mustafa 1420 tarihinde İzmir yakınlarında dağlık Karaburun bölgesinde yaşayan Türkmenler arasında ilk isyanı çıkartmıştır.
İsyan büyük güçlükle bastırılabilmiş, Börklüce yakalanarak cezalandırılmıştır.
Şeyh Bedreddin’in isyanı sûfî mistisizmi ile halk hareketleri arasındaki ilişkiyi açıkça göstermektedir.
13. yüzyıldan itibaren Anadolu, sûfî öğretilerle dinî tarikatların yuvası hâline gelmiştir.
Sûfîlik kent çevrelerinde mistik ilahiyat biçiminde ortaya çıkmış, halk arasında ise inançları şiilik ve başka batınî öğretilerin birleşimi hâline dönüşmüştür.
Dinî olarak faaliyet yürüten tarikatler toplumsal halk hareketleri içinde bir kaynak oluşturmuştur.
NELER ÖĞRENDİK?
“Beylikten Devlete Osmanlı Siyaseti” ünitesinde Osmanlı Beyliği’nin kuruluş sürecini öğrendik.
Osmanlı Devleti’nin 1302 yılındaki kuruluşundan 1453 İstanbul’un Fethi’ne kadar geçen dönemde meydana gelen başlıca siyasi olaylar kronolojik olarak verilmiştir.
Osmanlı Beyliği’nin kuruluş dönemine rastlayan 13. yüzyılın sonlarında Anadolu ve çevresinde jeopolitik olarak farklı devletler bulunmaktaydı.
Bu devletlerin bazıları birbirleriyle mücadele hâlindelerdi.
Beyliğin kurulduğu dönemde Türkiye Selçuklu Devleti, Bizans İmparatorluğu, Altınorda Devleti, İlhanlı Devleti, Memlûk Devleti tarih sahnesinde varlıklarını sürdürmektelerdi.
Balkanlar ve Avrupa’da ise siyasi birliktelik pek bulunmuyordu.
Katolik ve Ortodoks kiliseleri arasındaki rekabet ortamı yönetimde de kendisini hissettiriyordu.
Osmanlı Beyliği’nin kuruluşu ile ilgili bilim adamları tarafından ortaya atılan çeşitli nazariyeler bulunmaktaydı.
Bu bilim adamları Paul Wittek, Fuad Köprülü ve Halil İnalcık idi.
Bu bilim adamları Osmanlı Beyliği’nin kuruluşunu kendi görüşlerine göre bir temele dayandırmışlardır.
Wittek, Osmanlı Devleti’nin kuruluşunu “Gazi Tezi”ne dayandırmaktadır.
Köprülü, Osmanlı Devleti’nin kuruluşunun uçlardaki yaşam biçiminden hareketle Türkiye Selçuklu Devleti’nin devamı şeklinde gerçekleştiği görüşündedir.
İnalcık ise Osmanlı Devleti’nin kuruluşunu sınır boylarındaki unsurlar vasıtasıyla gerçekleştiğini ve kuruluş tarihi olarak Koyunhisar Muharebesi’nin (1302) kabul edilmesi görüşünü savunmaktadır.
Kuruluş ile ilgili Halil İnalcık tarafından ortaya atılan bilimsel tez, bilim dünyası tarafından kabul görmüştür.
Osmanlı Devleti’nin kuruluşu için Bizans’a karşı üstünlük sağlanan Koyunhisar Muharebesi kuruluş tarihi olarak kabul edilmiştir.
Bu durum tarihî bilgilerin değişebilir olma özelliğini göstermektedir.
Osmanlı Beyliği devletleşme sürecini gerçekleştirdikten sonra Bizans yönündeki fetihlerine hız vermiş ve Rumeli topraklarına yayılan bir genişleme politikası takip etmiştir.
Osmanlı Devleti’nin Balkan topraklarına geçişi ile başlayan iskân ve istimâlet politikası devletin Balkanlarda kalıcı olmasını sağlayan temel etkenlerden biri olmuştur.
Osmanlı Devleti’nde Anadolu Erenleri olarak adlandırılan derviş grubu Gaziyân-ı Rûm (Anadolu Gazileri), Abdalân-ı Rûm (Anadolu Dervişleri), Ahiyân-ı Rûm (Anadolu Ahileri) ve Bâciyân-ı Rûm (Anadolu Kadınları) olmak üzere gruplara ayrılmıştır.
Osmanlı Devleti, Anadolu’da Türk siyasi birliğini sağlamaya yönelik politikalar gerçekleştirmiştir.
Beylikler ile iyi ilişkiler kurulmuştur.
Beyliklerin topraklarını satın alma, çeyiz yoluyla sınırları genişletme gibi politikalar takip edilerek Anadolu Türk siyasi birliği sağlanmaya çalışılmıştır.
Osmanlı Devleti’nin Timur ile olan mücadelesi Türk dünyasının liderliğini ele geçirmek için yoğun biçimde gerçekleştirilmiştir.
Osmanlı Devleti’nin genişlemesinden rahatsız olan Timur, topladığı kuvvetlerle Osmanlı üzerine harekete geçmiştir.
1402 yılında Çubuk Ovası’nda yapılan Ankara Muharebesi’ni Osmanlı Devleti kaybetmiştir.
Ankara Muharebesi’nin kaybedilmesiyle Osmanlı Devleti, Fetret Devri’ne girmiştir.
11 yıl süren Fetret Devri’nde Osmanlı Devleti iç karışıklıklarla uğraşmak zorunda kalmıştır.
Bu taht kavgalarından başarıyla ayrılan Çelebi Mehmet devletin ikinci kurucusu olmuştur.
70  olaylarının kronolojik olarak sıralanması aşağıdakilerden hangisinde doğru olarak verilmiştir?
A) V-IV-I-III-II B) III-V-IV-II-I C) I-II-IV-III-V D) II-V-IV-I-III 2.
Aşağıdakilerden hangisi Osmanlı Devleti’nin kurulduğu dönemde Anadolu ve çevresinde olan devletlerden biri değildir?
A) Altınorda Devleti B) Moğol Devleti C) Memlûk Devleti D) İlhanlı Devleti 3.
Halil İnalcık, Osmanlı Devleti ile ilgili yaptığı araştırmalar neticesinde devletin kuruluşunun 1302 Koyunhisar Muharebesi ile sağlandığı bilgisine ulaşmıştır.
Buna göre; I. Osmanlı Devleti’nin kuruluş tarihinin kesin olmadığı II.Yeni bilgi ve belgelerle tarihî bilgilerin değişebildiği III.
Devletin sınırlarının genişlediği durumlarından hangilerine ulaşılabilir?
A) Yalnız I B) Yalnız II C) I ve II D) II ve III 71 2.
ÜNİTE ÖLÇME VE DEĞERLENDİRME SORULARI 1.
1302-1453 yılları arasındaki süreçte meydana gelen I) Ankara'nın Osmanlı Devleti'ne katılması II) Bursa’nın Fethi III) Varna Muharebesi IV) Çimpe Kalesi’nin alınması V) Karesi Beyliği’nin alınması 4.
Aşağıdakilerden hangisi Osmanlı Devleti’ne İznik ve İzmit’in yolunu açan gelişmedir?
A) Palekanon Muharebesi’nin yapılması B) Söğüt ve Domaniç’in alınması C) Koyunhisar Muharebesi’nin yapılması D) İstanbul kuşatmaları 5.
Aşağıdakilerden hangisi Osmanlı Devleti’nin sınırlarının genişlemesine etki eden gelişmelerden biri değildir?
A) Bursa’nın Fethi B) İznik’in Fethi C) Ankara Muharebesi D) Koyunhisar Muharebesi 6.
Aşağıdakilerden hangisi Osmanlı Devleti’nin Balkanlar’da ilerlemesini kolaylaştıran gelişmelerden biri değildir?
A) Çimpe Kalesi’nin alınması B) Sırp Sındığı Muharebesi’nin yapılması C) İskân politikasının uygulanması D) Koyunhisar Muharebesi’nin yapılması 7.
Aşağıdakilerden hangisi Osmanlı Devleti’nin Rumeli’de yerleşmesini kolaylaştıran etkenlerden biridir?
A) Halka kolaylıklar sağlaması B) Devletin toprak satın alması C) Bizans’ı engellemek istemesi D) Sırplarla savaş yapılması 72 8.
Aşağıdakilerden hangisi Osmanlı Devleti’nin Balkanlarda kalıcı hâkimiyet kurmasında diğerlerine göre daha etkili olmuştur?
A) Mezhepler arasındaki çatışmalardan faydalanması B) Bizans içindeki iç karışıklıklardan istifade etmesi C) Gönüllülerle birlikte hareket etmesi D) İskân ve istimâlet politikası uygulaması 9.
Anadolu’da siyasi birliği sağlama faaliyetleri çerçevesinde Yıldırım Bayezit aşağıdaki beyliklerden hangisini Osmanlı Devleti topraklarına katmamıştır?
A) Germiyanoğulları Beyliği B) Saruhanoğulları Beyliği C) Karesioğulları Beyliği D) Aydınoğulları Beyliği 10.
Aşağıdakilerden hangisi Ankara Muharebesi’nin sonuçları arasında yer almaz?
A) Timur ile Bayezit’in mektuplaşması B) Yıldırım Bayezit’in esir düşmesi C) İstanbul’un Fethi’nin gecikmesi D) Fetret Devri’nin başlaması 73 74  ÜNİTE DEVLETLEŞME SÜRECİNDE SAVAŞÇILAR VE ASKERLER 3.
Hazırlık Soruları 1.
Kuruluş Dönemi’nde Osmanlı askerî gücünün hangi unsurlardan meydana geldiğini araştırınız.
2.
Osmanlı Devleti’nde tımar sisteminin askerî alanda sağladığı faydaları araştırınız.
3.
Osmanlı Devleti’nde uygulanan devşirme sisteminin devlete katkılarını araştırınız.
4.
Yeniçeri Ocağı, Osmanlı Devleti’nin askerî gücünün gelişmesine nasıl katkı sağlamıştır?
Araştırınız.
Neler Öğreneceğiz?
Bu üniteyi tamamladığınızda; 1.
Osmanlı Devleti’nin askerî gücünün farklı muharip unsarlardan meydana geldiğini, 2.
Türk tarihinde “alplık” ve “gazilik” kavramlarının ne anlama geldiğini, 3.
Osmanlı Devleti’nin askerî teşkilatını ve bu teşkilatı oluşturan zümrelerin hangileri olduğunu, 4.
Tımar sisteminin özelliklerinin neler olduğunu, 5.
Yeniçeri Ocağının kurulmasını ve Osmanlı askerî gücünün nasıl ortaya çıktığını, 6.
Devşirme sisteminin oluşturulmasının Osmanlı Devleti’ne katkılarının neler olduğunu öğreneceksiniz.
Olaylara farklı açılardan bakacak, yorumlama, anlama ve kavrama yeteneğinizi geliştireceksiniz.
Anahtar Kelimeler • Alplık • Gazilik •Tımar •Reaya • Devşirme • Gulam 75 76 1.
OSMANLI ASKERÎ GÜCÜ Osmanlı askerî gücü Türkiye Selçuklu, İlhanlı ve Memlûk devletlerinin askerî teşkilatlarına benzer özellikler taşımaktadır.
Ertuğrul Gazi ve Osman Bey zamanında savaşa gücü yeten halk, gerektiğinde silah altına alınırdı.
Osmanlı askerî gücü beylik döneminde farklı muharip unsurlardan meydana gelmiştir.
Bu unsurlar arasında bir devlete bağlı olmayan savaşçı topluluklar bulunmaktadır.
Bu savaşçı toplulukları aşiret savaşçıları, ücretli savaşçılar, inanç ve din uğruna savaşanlar oluşturmaktadır.
1.1.Savaşçı Topluluklar, Alplık-Gazilik Osmanlı Devleti’nin ilk döneminde askerî teşkilatını aşiret güçlerinden sağlanan savaşçılar oluşturmuştur.
Osmanlı, ilk fetihlerini aşiret kuvvetleri vasıtasıyla gerçekleştirmiştir.
Beylik döneminde Osmanlı askerî gücünü oluşturan aşiret kuvvetleri, Bizans İmparatorluğu sınırlarında bulunuyordu.
Osman Gazi’ye bağlı aşiretler, atlı birliklerden oluşuyordu.
Atlı birliklerden oluşmaları sebebiyle bilhassa kale kuşatmalarında fazla etkili olamamışlardır.
Aşiret kuvvetleri, muharebelere katılarak fetih hareketlerinde bulunuyordu.
Beylik dönemi askerî unsurunu oluşturan aşiret savaşçıları bir devlete bağlı olmayan savaşçı topluluklar arasında yer alıyordu.
Aşiret savaşçıları, başlarında serdarları ile birlikte Osman Gazi’nin hizmetine girmiştir.
Bu savaşçılar, fetihlerin sonunda elde edilen ganimetlerden pay almışlar, elde edilen topraklar üzerinde yerleşme hakkı elde etmişlerdir.
Yerleşme hakkı elde eden Türkmen aşiretleri kullandıkları yer karşılığında Osman Gazi’ye tabi olmuşlardır.
Osman Gazi’nin beylik döneminde askerî gücünü oluşturan unsurlardan birisini de ücret karşılığında savaşa katılanlar oluşturmuştur.
Bu grup, bir devlet himayesi altında olmayıp savaş dönemlerinde aldıkları yevmiye hesabı ile savaşlara katılmışlardır.
Osman Gazi uç beyi olduktan sonra ücretli askerlerin sayısını artırmıştır.
Bir devlete bağlı olmayan savaşçı topluluklar arasında ücretli savaşçılar, inanç ve din uğruna savaşanlar bulunuyordu.
Orhan Bey, İzmit’i aldığında (1338) yanında askerî işleve sahip “kul korumalar” bulunuyordu.
Kul ve Nöker: Osmanlılarda ücretli askerler kul ya da nöker adı ile anılmışlardır.
Alplık: Alp, Türklerde cesur ve kahramanlık yapmaya meyilli karakterini simgeleyen bir kelimedir.
Alplık genel olarak yiğitlik, kahramanlık anlamına gelir.
Yiğit, korkusuz savaşçı anlamındadır.
Yiğit alp savaşçılar Türk devletlerinin kuruluşunda ve İslami devir Türk devletlerinde alp gaziler hâline gelmiştir.
Osmanlı Devleti’nin kuruluşunda alpler görev almışlardır.
BİLGİ KUTUSU BİLGİ KUTUSU 77 Türk tarihinde ön plana çıkan Alplık-Alperenlik kavramı Osmanlı Devleti’nde kendini göstermiştir.
Osmanlı Devleti’nin sağlam ve köklü temellere oturtulmasında alplerin önemi vardır.
Osman Gazi’nin en yakın silah arkadaşlarından olan Turgut Alp; İnegöl, Bilecik ve Yarhisar’ın alınmasında önemli katkılar sunmuştur.
Saltuk Alp, güvenliğin sağlanmasında faydalı işler yapmıştır.
Aykut Alp, Osman Bey’in silah arkadaşlarındandır.
Kendisine dirlik olarak verilen İnönü’nün idaresiyle meşgul olmuş, İzmit Fethi’nde mücadele etmiştir.
Konur Alp, kuruluş yıllarında seferlere katılmıştır.
Gâziyan-ı Rum, Anadolu’nun Türkleşmesinde ve İslamlaşmasında görülen gaziler ve alplerdir.
Türklerin Müslüman olmalarının ardından alplerin aldıkları gaziler, canlarını ve mallarını feda eden kahramanlardır.
1.2.
Osmanlı İlk Dönem Askerî Teşkilatı Osmanlı Devleti’nin beylik döneminde askerî güç unsurunu aşiret savaşçıları, ücretli savaşçılar, inanç ve din uğruna savaşanlar ile devlet askerleri oluşturmakta idi. Osmanlı Devleti’nde inanç ve din uğruna savaşanlar gönüllü olarak silah altına alınmışlardır.
Gönüllü kuvvetler uzun süre muhasara altında kalamamışlardır.
Bundan dolayı başarı gecikmiştir.
Osmanlı Devleti, diğer Türk beylik ve devletlerinin aksine erken tarihte aşiret güçlerinden düzenli birliklere geçmiştir.
Orhan Gazi Dönemi’nde Osmanlı askerî teşkilatının temelleri atılmıştır.
Orhan Gazi, Vezir Alaeddin Paşa ile Kadı Çandarlı Kara Halil’in tavsiyeleriyle yaya ve müsellem adında piyade ve süvari kuvveti oluşturdu.
Devlet askerleri olarak oluşturulmuş birlikler, Türk gençlerinden atlı ve yaya olarak önce bin kişilik oluşturuldu.
Savaş zamanlarında bu askerlere önceleri bir, daha sonra iki akçe gündelik olarak verildi.
Savaş olmadığı dönemlerde bu askerlere toprak verilerek ziraatle uğraşmaları sağlandı ve vergiden muaf tutuldular.
Savaşa katılarak bedel alan bu askerler savaş olmadığı dönemlerde işlerine döndüklerinden daimi ve muvazzaf asker sayılmıyorlardı.
Yaya ve müsellem olarak oluşturulan bu askerî birliklerin başında onbaşı, yüzbaşı ve binbaşılar bulunuyordu.
Yaya ve müsellemler Osmanlı Devleti’nde kapıkulu askerlerinin oluşturulmasına kadar elde edilen Osmanlı Devleti’nde mücadele etmiş ve yönetimde etkili rol üstlenmiş olan alpleri araştırınız.
ARAŞTIRALIM 78 askerî başarıların sebebi olmuştur ancak bir müddet sonra yaya ve müsellemlerin düzeni bozulmuş, askerler arasında karışıklıklar baş göstermiştir.
Yaya ve müsellemler 15. yüzyıl ortalarından itibaren ordunun geri hizmetinde kullanılmıştır.
Osmanlı Devleti, ilk dönemde küçük oluşu ve geniş fütuhata yetecek miktarda asker bulunmayışı sebebiyle Bizans ve Balkanlarda hâkimiyetleri altındaki prensliklerin kuvvetlerinden istifade ederek asker temin etmişlerdir.
Haçlı kuvvetlerine karşı yapılan mücadelelerde Anadolu beyliklerinden de destek sağlamışlardır.
Osmanlı askerî teşkilatı; kapıkulu askerleri, eyalet askerleri ve donanmadan oluşmaktadır.
KAPIKULU ASKERLERİ Kapıkulu askerleri, kapıkulu piyadeleri ve kapıkulu süvarileri olmak üzere ikiye ayrılır.
Kapıkulu piyadeleri kendi içinde acemi ocağı, yeniçeri ocağı, cebeci ocağı ve topçu ocağı olarak ayrılır.
Kapıkulu süvarileri ise sipahi ve silahdardan oluşmaktadır.
OSMANLI ORDUSU Kara Ordusu Deniz Ordusu (Donanma) Kapıkulu Askerleri Eyalet Askerleri Kapıkulu Piyadeleri Kapıkulu Süvarileri Tımarlı Sipahiler DiğerKuvvetler Acemi Ocağı Yeniçeri Ocağı Cebeci Ocağı Top Arabacıları Ocağı Akıncılar Azaplar Sipahiler Silahtar Pençik Kanunu Rumeli’de fetihlerin artmasıyla asker ihtiyacının karşılanması amacıyla 1363 tarihinde çıkarılan kanundur.
Bu kanunla savaşlarda alınan esirlerin beşte biri vergi karşılığında devletin olacaktı.
Esirler, kısa bir eğitim aldıktan sonra Yeniçeri Ocağı’na alınırlardı.
Daha sonra savaş esiri gençler Anadolu’daki Türk ailelerin yanına verilmeye başlandı.
Küçük yaşta ücret karşılığı çiftçilik yapmaları ve Türk-İslam kültürünü öğrenmeleri sağlandı.
Buradan acemi ocağına alınırlardı.
BİLGİ KUTUSU 79 Acemi Ocağı I. Murat zamanında ortaya çıkmış bir ocaktır.
İlk kez Gelibolu’da kurulmuştur.
Savaşlarda esir alınan küçük yaştaki Hristiyan çocuklar, Anadolu’da Türk köylüsünün yanında Türk ve İslam kültürüne göre yetiştikten sonra acemi ocağına alınırdı.
Acemi ocağı, askerî okul statüsünde faaliyet göstermiş, bütün kapıkulu ocaklarının asker ihtiyacını karşılamıştır.
Buradan yetişenler Yeniçeri Ocağına alınırlardı.
Yeniçeri Ocağı Padişahın hizmetine ait yaya kuvvetleridir.
I. Murat döneminde 1362 tarihinde kurulduğu kuvvetle muhtemeldir.
Cebeci Ocağı Yeniçerilerin muharebede kullanacağı askerî malzemeyi tedarik eden ocaktır.
Ocak, harpte kullanılacak levazımatı cepheye taşıyarak yeniçerilere dağıtır ve muharebeden sonra bunları tekrar toplardı.
Topçu Ocağı Top dökmek, top mermisi yapmak ve top atmak için kurulmuş ocaktır.
Osmanlı ordusunda ilk kez 1389 I. Kosova Muharebesi’nde top kullanılmıştır.
Topçu ocağının başında topçubaşı denilen kişi bulunurdu.
Top Arabacıları Ocağı Osmanlıların ilk devirlerinde kullanılan toplar deve, katır ve beygirlerle muharebe meydanlarına taşınan küçük ve hafif toplardan oluşmaktaydı.
Topçuluğun gelişmesiyle birlikte büyük toplar dökülmeye başlamıştır.
Dökülen büyük topların taşınması için top arabacıları ocağı kuruldu.
Ocağın ihtiyacı olan elemanlar acemi ocağından temin edilmiştir.
Ocağın sorumlusuna arabacıbaşı denilmiştir.
Kapıkulu Süvarileri I. Murat zamanında sipah ve silahdar isimleriyle iki bölük olarak oluşturulmuştur.
Sipahi ve silahdarlar muharebe meydanında padişahın çadırını korumakla görevlidirler.
Kapıkulu süvarilerini oluşturan her bölüğün ayrı ayrı ağaları bulunmaktaydı.
Ayrıca her bir bölüğün bölükbaşıları vardı.
Görsel: Yeniçeri (Temsilî) Görsel: Süvari (Temsilî) 80 EYALET ASKERLERİ Osmanlı Devleti’nde ilk zamanlarda eyalet askerleri tımarlı sipahi, azap ve akıncılardan oluşmuştur.
Osmanlı Devleti’nin eyaletlerde sağladığı askerî kuvvetlerdir.
Tımarlı Sipahiler Osmanlı Devleti’nin en önemli askerî kuvvetlerindendir.
Tımarlı sipahilerin yıllık gelirleri 1.000-20.000 akçe arasında idi. Tımar sahipleri kendilerine tahsis edilen dirlik karşılığında askerî vazife görürler ve sefere giderlerdi.
Tımar sahipleri gelirlerine göre cebelü adı verilen tam teçhizatlı bir veya birkaç silahlı ve zırhlı süvari ile savaşa gitmek zorundaydı.
Tımar sahipleri her 3.000 akçe için bir cebelü, has ve zeamet sahipleri her 5.000 akçe için bir cebelü yetiştirmek zorundaydı.
Tımarlı sipahiler Osmanlı eyalet askerlerinin en önemli sınıfını oluşturmuştur.
Azablar Yaya sınıfından olup sınırdaki kalelerde muhafızlık etmekle görevlidirler.
Yeniçerilerin önünde yer alarak ilk hücumu karşılamışlardır.
Azab, bekar anlamında olup, Anadolu’daki güçlü gençlerden oluşmuştur.
Başlangıçta sayıları 15.000 civarında iken daha sonraları sayıları artmıştır.
Osmanlı donanma hizmetinde de bulunmuşlardır.
Akıncılar Osmanlı Devleti’nin hafif süvari kuvveti olup uçlarda görev yapmışlardır.
Türklerden oluşturulan akıncıların başında bir akıncı kumandanı bulunuyordu.
Düşman ülkelerine yapılacak akınlar, akıncı kumandanının emrinde yapılıyordu.
Ordunun keşif hizmetinde bulunmak, düşman sınırlarındaki arazinin keşfini yaparak yol açmak, düşmana korku salmak, esirlerin durumunu öğrenmek, nehirlerin üzerine köprü kurmak görevleri arasındaydı.
Akıncılar, hafif süvari birlikleri olduğu için düşmanın içine kadar girebilmekte idiler.
AKINCILAR Bin atlı akınlarda çocuklar gibi şendik Bin atlı o gün dev gibi bir orduyu yendik Haykırdı, ak tolgalı beylerbeyi “İlerle!” Bir yaz günü geçtik Tuna’dan kafilelerle Şimşek gibi atıldık bir semte yedi koldan Şimşek gibi Türk atlarının geçtiği yoldan Bir gün yine doludizgin atlarımızla Yerden yedi kat arşa kanatlandık o hızla Cennette bu gün gülleri açmış görürüz de Hâlâ o kızıl hatıra gitmez gözümüzde Bin atlı akınlarda çocuklar gibi şendik Bin atlı o gün dev gibi bir orduyu yendik Yahya Kemal BEYATLI 81 Osmanlı Devleti’nin sınırları genişleyerek deniz kıyılarına kadar ulaşmıştır.
Sınırların kıyılara kadar ulaşması Karesioğulları Beyliği’nin gemilerinden faydalanılmasını sağlamıştır.
Rumeli’ye geçiş aşamasında Osmanlılar Karesi Beyliği’nin gemilerini kullanmıştır.
1345 yılında Karesioğulları Beyliği’nin Osmanlı topraklarına katılmasıyla birlikte devlet, hazır bir donanmaya sahip olmuştur.
Osmanlılar Karamürsel, Edincik ve İzmit’te tersaneler kurmuşlardır.
Böylece denizcilik faaliyetlerine başlanmıştır.
Osmanlı Devleti, kıyılarda olup donanması bulunan Saruhan, Aydın, Menteşe beyliklerinin tersanelerinden de istifade etmiştir.
Yıldırım Bayezit döneminde Osmanlı donanması gelişmiş ve denizlerde akınlar düzenleyebilecek hâle gelmiştir.
Osmanlı donanması Cenevizliler ile Venedik ittifakının oluşturduğu donanmaya karşı yaptığı mücadeleyi kaybetmiştir.
Çelebi Mehmet döneminde Osmanlı Devleti, denizlerde Venedik ile yeniden karşılaşmıştır.
1415’te yapılan savaşı kaybeden Osmanlı donanması büyük zayiat vermiştir.
Denizlerdeki mağlubiyetler, denizciliğin gelişmesini yavaşlatmıştır.
II.