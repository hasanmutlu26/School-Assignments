TÜRK DİLİ VE EDEBİYATI 2 Abdulkadir ALTAN Gönül METİN Osman BABADAĞ Firdes POLAT ANKARA - 2022 Görsel Tasarım Uzmanı Fatih SAĞLAM Grafik Tasarım Uzmanı Zeynep Azra KESMEN MEB HAYAT BOYU ÖĞRENME GENEL MÜDÜRLÜĞÜ YAYINLARI AÇIK ÖĞRETİM OKULLARI Copyright c MEB Her hakkı saklıdır.
MillÎ Eğitim Bakanlığına aittir.
Tümü ya da bölümleri izin alınmadan hiçbir şekilde çoğaltılamaz, basılamaz ve dağıtılamaz.
İSTİKLÂL MARŞI Korkma, sönmez bu şafaklarda yüzen al sancak; Sönmeden yurdumun üstünde tüten en son ocak.
O benim milletimin yıldızıdır, parlayacak; O benimdir, o benim milletimindir ancak.
Çatma, kurban olayım, çehreni ey nazlı hilâl!
Kahraman ırkıma bir gül!
Ne bu şiddet, bu celâl?
Sana olmaz dökülen kanlarımız sonra helâl.
Hakkıdır Hakk’a tapan milletimin istiklâl.
Ben ezelden beridir hür yaşadım, hür yaşarım.
Hangi çılgın bana zincir vuracakmış?
Şaşarım!
Kükremiş sel gibiyim, bendimi çiğner, aşarım.
Yırtarım dağları, enginlere sığmam, taşarım.
Garbın âfâkını sarmışsa çelik zırhlı duvar, Benim iman dolu göğsüm gibi serhaddim var.
Ulusun, korkma!
Nasıl böyle bir imanı boğar, Medeniyyet dediğin tek dişi kalmış canavar?
Arkadaş, yurduma alçakları uğratma sakın; Siper et gövdeni, dursun bu hayâsızca akın.
Doğacaktır sana va’dettiği günler Hakk’ın; Kim bilir, belki yarın, belki yarından da yakın.
Bastığın yerleri toprak diyerek geçme, tanı: Düşün altındaki binlerce kefensiz yatanı.
Sen şehit oğlusun, incitme, yazıktır, atanı: Verme, dünyaları alsan da bu cennet vatanı.
Kim bu cennet vatanın uğruna olmaz ki feda?
Şüheda fışkıracak toprağı sıksan, şüheda!
Cânı, cânânı, bütün varımı alsın da Huda, Etmesin tek vatanımdan beni dünyada cüda.
Ruhumun senden İlâhî, şudur ancak emeli: Değmesin mabedimin göğsüne nâmahrem eli.
Bu ezanlar -ki şehadetleri dinin temeliEbedî yurdumun üstünde benim inlemeli.
O zaman vecd ile bin secde eder -varsa- taşım, Her cerîhamdan İlâhî, boşanıp kanlı yaşım, Fışkırır ruh-ı mücerret gibi yerden na’şım; O zaman yükselerek arşa değer belki başım.
Dalgalan sen de şafaklar gibi ey şanlı hilâl!
Olsun artık dökülen kanlarımın hepsi helâl.
Ebediyyen sana yok, ırkıma yok izmihlâl; Hakkıdır hür yaşamış bayrağımın hürriyet; Hakkıdır Hakk’a tapan milletimin istiklâl!
Mehmet Âkif ERSOY Mustafa Kemal Atatürk  GENÇLİĞE HİTABE Ey Türk gençliği!
Birinci vazifen, Türk istiklâlini, Türk Cumhuriyetini, ilelebet muhafaza ve müdafaa etmektir.
Mevcudiyetinin ve istikbalinin yegâne temeli budur.
Bu temel, senin en kıymetli hazinendir.
İstikbalde dahi, seni bu hazineden mahrum etmek isteyecek dâhilî ve hâricî bedhahların olacaktır.
Bir gün, istiklâl ve cumhuriyeti müdafaa mecburiyetine düşersen, vazifeye atılmak için, içinde bulunacağın vaziyetin imkân ve şeraitini düşünmeyeceksin!
Bu imkân ve şerait, çok namüsait bir mahiyette tezahür edebilir.
İstiklâl ve cumhuriyetine kastedecek düşmanlar, bütün dünyada emsali görülmemiş bir galibiyetin mümessili olabilirler.
Cebren ve hile ile aziz vatanın bütün kaleleri zapt edilmiş, bütün tersanelerine girilmiş, bütün orduları dağıtılmış ve memleketin her köşesi bilfiil işgal edilmiş olabilir.
Bütün bu şeraitten daha elîm ve daha vahim olmak üzere, memleketin dâhilinde iktidara sahip olanlar gaflet ve dalâlet ve hattâ hıyanet içinde bulunabilirler.
Hattâ bu iktidar sahipleri şahsî menfaatlerini, müstevlîlerin siyasî emelleriyle tevhit edebilirler.
Millet, fakr u zaruret içinde harap ve bîtap düşmüş olabilir.
Ey Türk istikbalinin evlâdı!
İşte, bu ahval ve şerait içinde dahi vazifen, Türk istiklâl ve cumhuriyetini kurtarmaktır.
Muhtaç olduğun kudret, damarlarındaki asil kanda mevcuttur.
MUSTAFA KEMAL ATATÜRK Mustafa Kemal ATATÜRK 1.
ÜNİTE ROMAN 2.
ÜNİTE TİYATRO OKUMA Fatih-Harbiye ................................................................................................................................ 10 Dil Bilgisi: Zamirler (Adıllar) ..................................................................................................... 27 YAZMA: Romanın Bir Kesitini, Bakış Açısı ve Anlatıcıyı Değiştirerek Yazma ................... 33 SÖZLÜ İLETİŞİM: Hazırlıklı Konuşma ................................................................................... 34 1.
Ünite Ölçme ve Değerlendirme.............................................................................................. 39 OKUMA Hurrem Sultan .............................................................................................................................. 46 Ah Şu Gençler .............................................................................................................................. 51 Paydos............................................................................................................................................ 55 Dil Bilgisi: Zarflar (Belirteçler)................................................................................................... 62 YAZMA: Kısa Oyun Yazma ........................................................................................................ 64 SÖZLÜ İLETİŞİM: Kısa Oyun Sahneleme ............................................................................... 65 2.
Ünite Ölçme ve Değerlendirme.............................................................................................. 68 3.
ÜNİTE BİYOGRAFİ - OTOBİYOGRAFİ OKUMA Ruşen Eşref Ünaydın-Hayatı ve Eserleri .................................................................................. 74 Suyu Arayan Adam ...................................................................................................................... 77 Dil Bilgisi: Uygulama ................................................................................................................... 80 Ahmedî .......................................................................................................................................... 82 YAZMA: Öz Geçmiş ................................................................................................................... 85 SÖZLÜ İLETİŞİM: Kendini Tanıtma ........................................................................................ 89 3.
Ünite Ölçme ve Değerlendirme.............................................................................................. 91 İÇİNDEKİLER 4.
ÜNİTE MEKTUP / E-POSTA 5.
ÜNİTE GÜNLÜK / BLOG OKUMA: Güzin Dino’nun Mektubu ........................................................................................................... 96 Mustafa Özçelik’in Mektubu....................................................................................................... 101 E-Posta Örneği.............................................................................................................................. 104 Dil Bilgisi: Fiiller (Eylemler)....................................................................................................... 106 YAZMA: Mektup / E-Posta Yazma ............................................................................................ 115 SÖZLÜ İLETİŞİM: Açık Oturum............................................................................................... 116 4.
Ünite Ölçme ve Değerlendirme.............................................................................................. 118 OKUMA: Günce ............................................................................................................................................. 124 Ertelemek Yaşamı Kaçırmaktır................................................................................................... 129 Dil Bilgisi: Fiiller (Eylemler)....................................................................................................... 134 YAZMA: Günlük Yazma.............................................................................................................. 141 5.
Ünite Ölçme ve Değerlendirme.............................................................................................. 144 Sözlük............................................................................................................................................. 154 Kaynakça........................................................................................................................................ 156 KİTABIMIZI TANIYALIM Ünite Kapağı: Ünitenin adı ile ünitede işlenecek konular yer alır.
Hazırlık Çalışmaları: Bu aşamada, işlenecek metne dikkat çekmek ve okuma çalışmalarıyla ulaşılacak bilgi ve becerilere yönelik olarak öğrencilerde bir beklenti ve merak oluşturmak amacıyla yapılacak hazırlık çalışmaları yer alır.
Metin: “Ünite, Süre ve İçerikleri” başlıklı tabloda verilen esaslara göre seçilen metinlere yer verilir.
Metinde Geçen Bazı Kelime ve Kelime Grupları: Metinde cümlenin bağlamından hareketle tahmin edilemeyecek bazı kelime ve kelime gruplarının anlamının verildiği bölümdür.
Bilgi Kutusu: Bu bölümde metin ve metnin türü ile ilgili temel bilgiler metne atıar yapılarak açıklanır.
Metni Anlama ve Çözümleme: Bu bölümde kazanımlar çerçevesinde metne yönelik soru ve etkinliklere yer verilir.
Gerektiğinde kısa, açıklayıcı bilgilere de yer verilebilir.
Çözümlü Örnek Soru/Uygulama: Ünitedeki konularla ilgi çözümlü örnek soruların ya da uygulamaların bulunduğu bölümdür.
Yazarın/Şairin Biyograsi: Metnin yazarının/şairinin kısa biyografisi ve önemli eserlerine yer verilir.
Dil Bilgisi: “Ünite Süre ve İçerikleri” başlıklı tabloda belirtilen dil bilgisi konularının işlendiği bölümdür.
Yazma Çalışmaları: Yazma çalışmalarının “Yazma Tür ve Tekniklerini Tanıma” ve “Uygulama” şeklinde iki aşamada gerçekleştirildiği bölümdür.
Sözlü İletişim: Sözlü iletişim çalışmalarının “Sözlü İletişim Tür ve Tekniklerini Tanıma” ve “Uygulama” şeklinde iki aşamada gerçekleştirildiği bölümdür.
Ünite Ölçme ve Değerlendirme: Her ünitenin sonunda o ünitede kazandırılması amaçlanan bilgi ve becerileri değerlendirmeye yönelik olarak “Ünite Ölçme ve Değerlendirme Çalışmaları'na yer verilir.
NELER ÖĞRENECEĞİZ?
Bu üniteyi tamamladığınızda; • H�kâye türünün genel özell�kler� • H�kâye türünün yapı unsurları • H�kâye çeş�tler� • İs�m • İmlâ ve noktalama çalışmaları • H�kâye yazma aşamaları 1.
Metin Hazırlık • Sunu hazırlamanın temel �lkeler� 120 4.
ÜNİTE MASAL / FABL OKUMA 1.
Metin Hazırlık Voltaire’e (Volter) göre “çalışmak, üç büyük eksikliği uzaklaştırır; can sıkıntısını, kötü alışkanlıkları ve yoksulluğu.” Bu konudaki düşüncelerinizi arkadaşlarınızla paylaşınız.
AÇIL SOFRAM AÇIL Zaman zaman içinde, kalbur saman içinde, cinler cirit oynarken eski hamam içinde… Aç tavuk düşünde darı görürmüş; hastalar dersen, narı görürmüş; ben de ben olalı her gece sarı görürüm.
(…) Bir varmış, bir yokmuş; Allah’ın kulu çokmuş, develer tellâl iken, pireler berber iken ben anamın beşiğini tıngır mıngır sallar iken bir Keloğlan varmış.
Günlerden bir gün o Keloğlan bu sokak benim, şu sokak senin dolaşırken iki taş arasında bir on para bulur; ama ne alsam, ne alsam diye düşünüp durur: “Üzüm alsam, çöpü çıkar!
Erik alsam, çekirdeği çıkar!
Et alsam, hani ocak?
Ot alsam, hani bıçak?
İyisi mi, kaygısız başım, ağrısız dişim; leblebi alırım da kütür kütür yerim; artanını da götürür anama veririm!” der, alır leblebiyi, düşer yola.
Yine şura senin, bura benim derken varır bir kuyu başına.
“Acep ne kuyudur bu kuyu, içilir mi ki suyu?” diye eğilir bakar; amma derinmiş kuyu, görünmez suyu; daha eğileyim derken yarım leblebisi suya düşmesin mi?
Keloğlan’ın da aklı başından gider: “A kara kuyu, kara kuyu!
Sen esirge benden bir yudum suyu... Sonra dönüp elsiz, ayaksız gel de, al elimden leblebiyi; hoppala yavrum, hoppala!
Nedeymiş bu yağ bu yağma?
De hadi, verirsen ver leblebimi, yoksa taşını kırar, başını yararım senin!” der, bir söyler ses çıkmaz, iki söyler ses çıkmaz; üçüncüsünde bir Arap Bacı çıkar kuyudan: “Ne istiyorsun Keloğlan?” diye sorar.
Keloğlan da: “Ne isteyeceğim, leblebimi istiyorum!” der.
Arap Bacı da: “A Keloğlan, yarım leblebin, su perisinin düğününe çerez oldu; koca bir düğün halkı yedi yedi, bitmedi, hâlâ da yiyip duruyorlar; eksik, artık helâl et!
Onun yerine Metinde Geçen Kelime ve Kelime Grupları Bilgi Kutusu Metni Anlama ve Çözümleme Çözümlü Örnek Soru 1.
Uygulama Biyografi 60 2.
ÜNİTE HİKÂYE e. Hikâyelerde mekân, üzerinde çok durulmuş mudur?
f. Hikâyeler, sona erdiği zaman her şey bitmiş midir?
g. Hikâyelerde bir hayatın içinden, bir anın, bir kesitin verildiğini düşünüyor musunuz?
10.
‘‘Onun da rengi çağla bademi, ağzı, dişleri, kulakları boynu ne güzel.’’ cümlesinde virgülün kullanılma nedenini aşağıya yazınız.
……………………………………………………………………………………………… ……………………………………………………………………………………………… ……………………………………………………………………………………………… ……………………………………………………………………………………………… Dil bilgisi İsim (Ad) Evrendeki bütün canlı ve cansız varlıkları, duygu ve düşünceleri, durumları, bütün bunların birbirleriyle olan ilgilerini karşılayan sözcüklere isim denir.
I. Varlıklara ve Nesnelere Verilişlerine Göre isimler A.
Özel isim: Benzerleri bulunmayan yaratılışta tek olan varlıklara verilen isimlerdir.
Özel isimler şu şekilde sınıflandırılabilir: 1.
Kişi (şahıs) isimleri, soyadları ve takma isimler: Aybike, Necati, Yakup, Korkmaz... 2.
Hayvan isimleri: Çomar, Tombiş… 3.
Millet, devlet, topluluk boy, oymak isimleri: Türkler, Türkiye Cumhuriyeti, Selçuklular... 4.
Kıta, bölge, köy, kent, dağ, deniz, ırmak isimleri: Türkiye, Amasya, İstanbul, Paris... 5.
Dil, lehçe, din, mezhep ve tarikat isimleri: Türkiye Türkçesi, Farsça, Müslümanlık... 6.
Kurum, kuruluş, dernek, okul, makam işletme isimleri: Türk Tarih Kurumu...
YAZMA SÖZLÜ İLETİŞİM ÖLÇME DEĞERLENDİRME NELER ÖĞRENECEĞİZ?
Bu üniteyi tamamladığınızda; • Roman türünün Türk ve dünya edebiyatındaki (Tanzimat, Servetifünun ve Millî Edebiyat Dönemlerindeki) gelişimini, • Metinlerde; Romantizm ve realizmin akımlarının eserlere yansımalarını, • Cümle çeşitlerini, • Bir romanın sonunu değiştirirerek ya da romanın bir kesitini diyalog biçiminde yazmayı öğreneceksiniz.
1.ÜNİTE ROMAN 10 1.
ÜNİTE ROMAN OKUMA 1.
Metin Hazırlık 1.
Gerçek hayatta yaşanan bir olay, roman konusu olabilir mi?
Neden?
2.
Aşağıda okuyacağınız romanda geçen Fatih ve Harbiye (Beyoğlu) semtleri hakkında bilgi edininiz.
FATİH-HARBİYE (Şinasi ve Neriman yaklaşık yedi yıldır aynı semtte hatta aynı mahallede oturan çok iyi iki arkadaştır.
Bu arkadaşlıkları yıllar geçtikçe sevgiye dönüşür.
Şinasi ve Neriman günlerinin büyük bir bölümünü beraber geçirmektedirler.
Şinasi akşamları, Neriman’la Darülelhan’dan çıktıklarında bile onu yalnız bırakmayarak evlerine kadar gider ve çoğu zamanda Nerimanların evinde gece geç vakitlere kadar oturur.
Neriman’ın babası Faiz Bey, Şinasi’yi gerçek bir evlat gibi sever ve onun bir gün kızıyla evlenmesini yürekten ister.
Ancak Neriman yıllardır birlikte olduğu dostu Şinasi’den gittikçe uzaklaşmaya başlar.
Artık o Şinasi’nin ve çevresindekilerin tanıdığı Neriman değildir.
Giyimi, zevkleri, derslerine ve çevresine karşı olan tavırları değişmiştir.
Neriman, Doğu medeniyeti ve ona ait her şeyden nefret ederken buna karşılık Batı medeniyeti ve ona ait her şeye sevgi ve hayranlık duyar.
Bu yüzden İstanbul’da Batı’nın etkilerini en çok üzerinde taşıyan Beyoğlu semtine karşı aşırı sevgi duyar ve her fırsatta evlerinin bulunduğu Fatih’ten tramvayla oraya dolaşmaya gider.
Neriman Beyoğlu’na gide gele konservatuvarın Batı müziği bölümü ve Beyoğlu’ndan tanıştığı zengin aile çocuğu Macit’le arkadaş olur.
Macit, Neriman’ın gözünde Batı’yı ve medeniliği temsil eden bir gençtir.
Bu yüzden ona karşı bir sevgi duyar.)
Aşağıda Neriman’ın son günlerde çok değiştiğini anlatan bir bölüm verilmiştir.
Yedi sene!
11 1.
ÜNİTE ROMAN Siyah saten gömlekli siyah başörtülü kız.
O vakit böyle koşmazdı.
Liseden çıkar ve Süleymaniye’nin köşesinde görünürdü.
Kolunda çantası, başı önüne eğilmiş, gözlerinde korku ve dudaklarında tebessüm, Şinasi’nin yaklaştığını görünce korkusu giden ve sevinci artan gözleriyle yere bakar, hafifçe kızarırdı.
Sonra yan yana, hiç konuşmadan, epey yürürler ve buluşmanın ilk zevkini bu sükût içinde daha çok hissederlerdi.
(…) (Neriman, yaşadığı semtten, Fatih’in temsilcisi olan alaturka müzik ve aletlerinden giderek uzaklaşıp kopar.
Eskiden beri çaldığı udunu bırakması bu kopuşun en önemli kanıtıdır.
Neriman, okuldan arkadaşı Fahriye ile Beyoğu’na çıkarken Fatih ve onun değerleri, geleneği temsil ettiği için artık müzik değerlerini de bir kenara bırakmaya başlamıştır.)
(…) — Öf...
Bu elimdeki ut da sinirime dokunuyor, kıracağım geliyor.
Şunu Şamlı’ya bırakalım.
Bunu benim elime nereden musallat ettiler?
Evdeki hey hey yetişmiyormuş gibi üstelik bir de Darülelhan!
Şu alaturka musikiyi kaldıracaklar mı ne yapacaklar?
Yapsalar da ben de kurtulsam.
Hep ailenin tesiri.
Babam şark terbiyesi almış.
Ney çalar, akrabam öyle..
Fakat artık sinirime dokunuyor, bir kere şu musibetin biçimine bak, hele bu torbası?..
Yirmi gündür elime almıyorum, bugün mecbur oldum.
Bırakacağım musibeti... Darülelhan’dan da çıkacağım yahut alafranga kısmına gireceğim.
Zaten bizim kısmı lağvedeceklermiş.
Allah razı olsun.
Kendimden nefret ediyorum.
Oturduğum mahalle, oturduğum ev, konuştuğum adamlar çoğu sinirime dokunuyor.
O Fatih meydanının önünden geçerken meydan kahvelerinde bir sürü işsiz güçsüz, softa makulesi adamlar oturuyorlar.
Biraz temizce giyindin mi insanın arkasından fena fena bakıyorlar, kim bilir neler söylemiyorlar, insan yolda bile rahat yürüyemiyor.
Sonra o dükkânların hâli nedir?
Adım başına aşçı ve kahve.
(...) Dün Tünel’den Galatasaray’a kadar dükkânlara baktım.
Esnaf bile zevk sahibi.
İnsan bir bahçede geziniyormuş gibi oluyor.
Her camekân çiçek gibi.
En âdi eşyayı öyle biçime getiriyorlar ki mücevher gibi görünüyor.
Sonra halkı da bambaşka.
Dönüp bakmazlar.
Yürümesini giyinmesini bilirler.
Her şeyi bilirler canım... O Macit’in ellerine baktım, kadın eli gibi tertemiz, incecik, tırnakların üstünde bile çalışmış.
Şinasi’nin elleri gözümün önüne geldi.
Tırnağının biri kırık, öbürü batık... Ne imiş?
Kemence çalarmış.
Böyle elini parçalayan sazı parçalamalı.
Hiç telin kenarına tırnak sürtülen saz görülmüş müdür?
Her işimiz acayip, nefret ediyorum.
Daha geçen gün... Neriman üst üste ve hiç durmadan söylüyordu.
Bir hafta, on gün, böyle yorulmadan söyleyecekmiş gibiydi.
(…) Bir Fatih-Harbiye 12 1.
ÜNİTE ROMAN tramvayı yaklaşıyordu.
Bu tramvay, Neriman’da bütün arzuları şiddetle uyandıran bir münebbih hâline gelmişti.
Onu görür görmez ani bir arzuya kapıldı: — Haydi, dedi, istersen Beyoğlu’na kadar çıkalım.
Fahriye razı oldu.
Hemen tramvaya atladılar.
Neriman’ın kendi kendine pek de itiraf edemediği bir ümidi vardı: Macit’e rast gelmek ihtimali.
(…) Galatasaray’dan Tünel’e doğru yürüdüler.
Neriman Beyoğlu’na çıktığı vakit, halis Türk mahallelerinde oturanların çoğu gibi, kendini büyük bir seyahat yapmış sanırdı.
Gene Fatih uzakta, çok uzakta kaldı.
Tramvayla bir saat bile sürmeyen bu mesafe, Neriman’a Efgan yolu kadar uzun görünüyordu ve Kâbil’le New York arasındaki farkların çoğuna İstanbul’un iki semti arasında kolayca tesadüf edilir.
Bir İstanbul kızı olduğu için Neriman’ın bu farklar karşısındaki hayreti azalmıştı; fakat bir zamandan beri kendisinde yeni bir hayatın iştiyakı ve yeni bir medeniyetin şuuru uyanmaya başladığı için, bu farkların her birine ayrı ayrı dikkat etmekten hoşlanıyordu.
Bir ıtriyat mağazasının camekânı önünde durdular.
Burada her şey, tek başına konmuş zarif bir küçük şişenin tatlı mavisi, kırmızı ipek bir püskül, siyah kadifelerin arasına gizlenmiş bir ampulün yumuşak ziyası, bir gümüşün parıltısı, gözleri ayrı ayrı çekiyor ve zaptediyordu; burada her şey, rahat ve mes’ut insanların kullanmayı âdet ettikleri eşyaydı; burası, aynı zamanda, bir insanın ne kadar mes’ut olabileceğini hissettiren imkânlara doğru açılmış pencereydi.
Neriman burada her duruşunda, bu pencereden onların saadetini imrenerek seyrediyordu.
Bir gün Şinasi ile bu ıtriyat mağazalarından birinin camekânı önünde durmuşlardı.
Neriman’daki arzuları sezen Şinasi demişti ki: — Bu camekânlar kimbilir kaç Türk kızını baştan çıkardı ve çıkaracak!
Neriman buradan hemen her geçişinde bu sözü hatırlıyor ve gülümsüyordu.
Çantasındaki esans şişesini doldurmak vesilesiyle mağazaya girdiler.
Bütün eşyanın iliklerine işlemiş hafif bir güzel koku.
Neriman bu mağazaların sessizliğine de şaşıyordu.
İçeride kalabalık olduğu hâlde müşteriler pek az konuşarak, âdeta bir dilsiz gibi işaretle meram anlatarak istediklerini alıyorlardı.
Yalnız, cam tezgâhların üstüne konup kaldırılan şişelerin ince çıtırtısı.
Satış memuru kız, esans şişesini doldururken Neriman bir şey hatırladı: Küçükken babası onu Ramazan’da Beyazıt sergisine götürürdü.
Orada, çadır gibi bir şeyin altında, Arap kılıklı bir adam, irili ufaklı birçok yağlı, kirli şişeler arasında, ayakta durur, kokular satardı.
Bu çadıra uzaktan yaklaşırken bile sert bir nane, bahar, hacıyağı kokusu Neriman’ın midesini bulandıracak derecede burnuna dolardı ve oradan çabuk geçmek isterdi.
Son günlerde sık sık yaptığı mukayeseyi tekrarladı ve bu iki koku arasındaki farkı düşündü.
(…) (Doğu kültürünü itici bulmaya başlayan Neriman, bir arayış içine girer.
Özellikle Doğu’yu andıran Fatih Semti’ni gelişmemiş olarak nitelendirir.
Oturduğu mahalleden iğrenir.
Bu düşünceler içinde bocalarken Harbiye semtinde oturan Macit tarafından bir baloya davet edilir.
Neriman bu baloya çok gitmek istediği için babası Faiz Bey’den izin 13 1.
ÜNİTE ROMAN ister.
Faiz Bey, ancak Şinasi ile gitmesi şartıyla baloya katılmasına müsaade eder.
Faiz Bey, Neriman’dan Şinasi ile evlenmesini ister.
Neriman, babasının bu isteğini hemen kestirip atmaz, birkaç aylık bir süre ister.
Balodan önce dayısının kızlarının yanına gittiğinde ağlayan bir kadınla karşılaşır.
Kadının anlattıklarından çok etkilenir.
Bu kadının kızı bir Rus müzisyenine âşık olmuş, önceleri çok mutluyken kız zamanla yaşadığı sefil hayattan bıkmış, zengin bir adam bulup müzisyeni terk etmiş.
Zengin kocası sayesinde çok gösterişli toplantılara, eğlencelere katılmış ama bir süre sonra mutsuz olduğunu fark etmiş.
Ruhu hep bir arayış içinde olmuş.
Gerçek mutluluğu bulduğu eski sevgilisine geri dönmek istemiş ama müzisyen, genç kızı kabul etmemiş.
Neriman, genç kızın şahsında kendisini, kızın sevgilisinin şahsında Şinasi’yi, Rus müzisyenin şahsında ise Macit’i görür.
Neriman’ın burada dinlediği olay hayatını değiştirir, dinlediği bu olayla kendi hayatı arasında büyük bir benzerlik bulur.
Gittiği yolun yanlış olduğunu, mutlu olmak için sadece paranın ve medeniyetin yeterli olmadığını, iç huzurun da gerektiğini anlar.
Balodan da Macit’ten de vazgeçer.
Doğu medeniyeti ürünü olarak düşündüğü ve bir kenara bıraktığı udunu tekrar eline alır.
Herkes Neriman’ın eski hâline dönmesinden çok mutludur.)
Peyami SAFA, Fatih-Harbiye Metinde Geçen Kelime ve Kelime Grupları alafranga: Batılıların töre, alışkı ve yaşamına uygun, Avrupalılarla ilgili, alaturka karşıtı.
alaturka: Eski Türk gelenek, görenek, töre ve hayatına uygun, alafranga karşıtı.
Darülelhan: Darülbedayi’nin (Konservatuvar) müzik ile uğraşan şubesi.
Osmanlı Devleti’nin ilk resmî müzik okulu olarak İstanbul’da faaliyet gösteren dört yıllık bir eğitim kurumu.
efgan: Istırap ile haykırma, bağırıp çağırma; inleme, bağrışma.
iştiyak: Şevklenme, göreceği gelme, özleme.
lağvetmek: Bir kuruluşu kaldırmak, işleyişine son vermek.
meram: İstek, maksat, niyet.
musibet: Ansızın gelen felaket, sıkıntı veren şey.
münebbih: Uyanan, uykudan uyandıran.
şark: Doğu softa makulesi: Bir tür softa.
sükût: Susma, söz söylememe.
Siz de anlamını bilmediğiniz diğer kelime ve kelime gruplarının anlamlarını metnin bağlamından hareketle tahmin ediniz.
Anlamını tahmin edemediğiniz kelimeleri sözlükten yararlanarak bulunuz.
14 1.
ÜNİTE ROMAN Bilgi Kutusu Roman Türünün Genel Özellikleri Hem bir tür hem de bir anlatım biçimi olan roman; yaşanmış ya da yaşanabilir olayların insan, yer, zaman çerçevesi içinde anlatıldığı edebî metin türüdür.
Modern zamanların bir anlatı türü olan romanın kendine özgü bir mantığı, yapısı ve kurgusu vardır.
Roman türünün ilk örneğini XVI.
yüzyılda İspanyol yazar Miguel de Cervantes (Migel de Servantes), Don Kişot adlı eseriyle vermiştir.
Türk edebiyatında ilk çeviri roman örneği; Yusuf Kamil Paşa’nın Fenelon’dan çevirdiği “Telemak” adlı eserdir.
İlk Türk romanı ise Şemsettin Sami’nin “Taaşşuk-ı Talat ve Fitnat” adlı eseridir.
İlk yazılan romanlar kimi zaman neredeyse bire bir olacak şekil-de Batılı örneklerin taklitleri olarak görülebilir.
Bu ilk dönem yazarları daha çok Fran-sız romantizm akımını örnek almışlardır.
Bu nedenle dönemin romanlarında daha çok romantik aşklar ve yanlış Batılılaşma ana tema olarak ön plana çıkmaktadır.
Dönemin bazı önemli romanları şunlardır: Recaizade Mahmut Ekrem’in “Araba Sevdası”, Namık Kemal’in “İntibah” ve Ahmet Mithat Efendi’nin “Felatun Bey ve Rakım Efendi” … Servetiffünun Edebiyatı Dönemi’nde ilk usta romanlar ve usta yazarlar kendilerini gösterir.
Bu yazarlar aşk ve acıma gibi konuları işlerler.
Halit Ziya Uşaklıgil bu dönemin en önemli romancısı sayılır.
Uşaklıgil’in “Aşk-ı Memnu" adlı romanı günümüzde de en başarılı Türk romanlarından biri olarak kabul edilir.
1910’dan sonra millî duyguların ağır basmasıyla birlikte millî romanlar yazılmaya başlar.
Halide Edip Adıvar’ın ''Vurun Kahpeye'', Reşat Nuri Güntekin’in “Çalıkuşu” adlı romanları bu dönemin örneklerindendir.
Çoğunlukla Kurtuluş Savaşı’nı konu edinen bu romanları, ulusal modernleşme hareketinin etkisiyle “köy romanı” takip eder.
1960 sonrasında ise toplumcu romanlar yazılmaya başlanır.
Konularına Göre Roman Türleri Romanlar işledikleri konulara göre şu adları alırlar: 1.
Sosyal Roman: Toplum sorunlarını konu alan romanlardır.
Bu romanlar; olaylara bilimsel verilerle yaklaşan “tezli roman”; toplumdaki inanç ve gelenekleri anlatan “töre romanı” ve olayları eleştiren “yergi romanı” olarak üçe ayrılır.
Victor Hugo'nun “Sefiller”, Emile Zola'nın “Meyhane” adlı romanlar ını tezli romanlara; Yaşar Kemal’in İnce Memed adlı romanını yergi romanına, Halide Edip Adıvar’ın “Sinekli Bakkal” romanını ise töre romanına örnek olarak verebiliriz.
2.
Tarihî roman: Konularını tarihten, tarihe mal olmuş kişilerden alan romanlardır.
İlk örneği Walter Scaat’ın (Voltır Skat) “Vaverley” adlı eseridir.
Türk ve dünya edebiyatında; Gogol “Toros Bulba”, Victor Hugo “Noturdam de Paris”, Alexander Dumas “MonteCristo” ve “Üç Silahşörler”, Namık Kemal “Cezmi”, Tarık Buğra “Küçük Ağa”, Kemal Tahir “Devlet Ana”... romanları bu türde romanlardır.
15 1.
ÜNİTE ROMAN 3.
Macera (Serüven) romanı: Günlük yaşamda her zaman rastlanmayan, şaşırtıcı, sürükleyici, esrarengiz olayları anlatan romanlardır.
Bu tür romanlar “polisiye ve egzotik romanlar” olarak ikiye ayrılır.
Agahta Christie “Sessiz Tanık”, Ahmet Ümit “Babı Esrar” polisiye, Piyer Loti “İzlanda Balıkçısı”, Jules Verne “İki Sene Mektep Tatili”, Daniel Defoe “Robinson Crouse”, Ahmet Mithat Efendi “Hasan Mellah”, Peyami Safa “Cingöz Recai” adlı eserler ise egzotik romanlara örnek olarak verilebilir.
4.
Psikolojik roman: Ruhun derinliklerine inerek bilinçaltındaki gizemli isteklerin açığa vurulduğu romanlardır.
İlk örneği, Madame De La Fayette’nin “Prencesse De Clevs” adlı romanıdır.
Dostoyevski “Suç ve Ceza”, Mehmet Rauf “Eylül”, Peyami Safa “Matmazel Noraliya’nın Koltuğu” gibi eserleri örnek olarak sayabiliriz.
Romanın Yapı Unsurları 1.
Olay: Romanda yaşanan ya da yaşana bilir olaylar ele alınabilir.
Olaylar birbirini destekleyen sebep-sonuç ilişkisi içinde gelişme gösteren bir düzen oluşturur.
Ancak klasik romanlarda olduğu gibi olaylar, her zaman kronolojik sıra içinde ileriye doğru olmayabilir.
2.
Zaman: Romanda olay/olaylar mutlaka bir zaman dilimi içerisinde geçer.
Bütün romanlar insanı tek başına değil, başka insanlarla ilişkisi bulunan, geçmişi ve geleceği olan bir varlık olarak ele alır.
Buna göre romanlarda zaman; geçmiş, içinde bulunulan an ve gelecek olmak üzere üç boyutuyla ele alınır.
Yazar, bu üç boyutlu zamanı, bazen içinde bulunulan andan geleceğe bazen de hatırlamalarla geriye doğru taşır.
3.
Mekân: Mekân, romanda olayların geçtiği yerdir.
Hayattaki insanlar gibi roman kişileri de bir coğrafi bölgede, bir şehirde, bir köyde, mahallede vb.
yerlerde yaşarlar.
Olaylar böyle geniş mekânlarda geçebileceği gibi okul, hastane, ev, apartman dairesi gibi dar mekânlarda da geçebilir.
Bununla birlikte tamamen gerçek dışı mekânlarda geçen romanlar da vardır.
Bilim kurgu romanlarının çoğu hayali bir coğrafyada geçer.
4.
Kişiler: Roman kişiler üzerine kurulur.
Bu kişilerin en önemli özelliği toplumda rastlanabilir nitelikte olmalarıdır.
Romanda olayın gerçekleştiği yerde, bir de o olayın meydana gelmesine sebep olan, onu meydana getiren vardır.
Bu bir insan olabileceği gibi kendisine insan kimliği verilmiş temsili varlıklar, mesela hayvanlar, bitkiler, çeşitli cansız varlıklar, hatta kavramlar bile olabilir.
Olaylar içinde yer alan bütün bu canlı cansız varlıklara şahıs kadrosu adı verilir.
Romanda kişiler, birbirlerinden ayrı değil, daima birbirlerine bağlı olarak hareket ederler ve olaylar içindeki oynadıkları role göre romanda yer alırlar.
Fatih-Harbiye romanında Neriman karakter, Şinasi ve Macit tiptir.
Tip; bir özelliği öne çıkarılarak abartılan, belli bir toplumsal davranışın veya fikrin sözcüsü, temsilcisi olan roman kişisidir.
Tip ferdi ya da benzersiz değil, geneldir.
Bir devrin veya grubun ortak özelliklerini kendinde toplar.
16 1.
ÜNİTE ROMAN Karakter; dış davranışından çok iç yaşantısıyla beliren kişidir.
Bu yüzden kişinin yüzeyini değil derinliğini, psikolojik yapısını verir.
Tip; • Tek bir özellik taşır.
• Bulunduğu toplumun izlerini ve özelliklerini taşır.
• Dramatik aksiyondan ya da çatışmalardan etkilenmez.
• Değişmez ve gelişemez, tüm hikâyede aynı görevi üstlenir.
• Sosyal tip, psikolojik tip, entellektüel tip gibi sınıflara ayrılabilir.
Karakter; • B�rçok özell�ğ� ve boyutları vardır.
• Kend�ne özeld�r.
• Dramat�k aks�yonun en öneml� öges�d�r.
• Dramat�k aks�yon ve çatışmalardan etkilenir.
Konu: Romanda ele alınan, üzerinde durulan düşünce, durum veya sorun metnin konusunu oluşturur.
Konu, somut bir durumu veya sorunu ifade eder.
Örneğin; “Fatih-Harbiye” romanında konu, Neriman’ın iki farklı mekân çevresinde başından geçen olaylardır.
Tema: Bir metindeki temel duygu veya kavram “tema” olarak adlandırılır.
Temaları ifade eden kavramlar soyuttur.
Örneğin yalnızlık, aşk, umut, yaşama sevinci gibi kavramlar bir romanda tema olarak işlenebilir.
Tema, romanlarda çatışma ile birlikte ele alınmalıdır.
Örneğin; “Fatih-Harbiye” romanında tema, Neriman’ın yaşadıkları çevresinde işlenen Doğu-Batı çatışmasıdır.
Çatışma: Romanlarda farklı düşüncelere, özelliklere sahip olmaktan veya hayat tarzından dolayı yaşanan anlaşmazlık durumlarına “çatışma” denir.
Edebî metinlerde çatışmalar genellikle birbirine zıt kavramlar, değerler çerçevesinde oluşur.
Romanlarda Doğu-Batı, geleneksel ile modern, iyi ile kötü, yoksul ile zengin… yaşam tarzları ve düşüncelerle karşı karşıya getirilirler.
Örtük ileti: Bir yazarın metnin içine yerleştirdiği bilgilerden yola çıkarak okurun; çıkarımlarda bulunmasına yani söylenmemiş olanı sezmesine denir.
Örtük iletilerde amaç, okuru işin içine katmak söylemediği kısımları ona tamamlatmaktır.
Tramvay simgesi, Neriman’ı geleneklerinden uzaklara taşıyan, modern yaşamın bir temsilcisidir.
Neriman, Fatih ile Harbiye arasındaki değerler dünyasına tramvayla hem fiziksel hem de düşünsel bir yolculuk yapar.
Bu açıdan yazar, roman boyunca sezdirme yaparak okura örtük iletileri verir.
Yazarın, dönemin temel çatışmasına işaret ederken aynı zamanda geleneğe ve geçmişe bağlı olunması gerektiğini ima etmesi de bir örtük ileti örneğidir.
17 1.
ÜNİTE ROMAN  Romanda Anlatıcı ve Bakış Açıları Romancı dilin bütün imkânlarından yararlanarak bir dünya kurar.
Kurduğu dünyanın inanılır, gerçek hayatta rastlanabilir nitelikte olmasına çalışır.
Bunun için de uygun bir dil ve üslup kullanmak zorundadır.
Her edebî eserde olduğu gibi romanda da üslup ve anlatım son derece önemlidir.
Bakış açısı ve anlatıcı romanda da hikâyedeki gibidir.
Hâkim bakış açısı (ilahi=tanrısal), kahraman anlatıcı(birinci kişili ), gözlemci bakış açışı (üçüncü kişili) anlatımlar.
1.
Hâkim Bakış Açısı (İlahi/Tanrısal bakış açısı), Üçüncü Tekil (O) Anlatıcı Yaşanmış, yaşanan ve yaşanacak olan her şeyi bilir, görür ve duyar.
Kahramanların gönlü veya kafasından geçenleri okumaya kadar uzanır.
Anlatıcı, anlattığı olayların dışında durur, gören durumundadır.
Üçüncü tekil şahıs ağzıyla konuşur.
Yazarın dilini kullanır bu nedenle “yazar-anlatıcı” da denir.
2.
Kahraman Bakış Açısı, Birinci Tekil (Ben) Anlatıcı Kahraman anlatıcı, aynı zamanda olay örgüsünün bütün yükünü üstlenen asıl kahraman olabileceği gibi daha da geri planda yer almış kahramanlardan biri de olabilir.
Her zaman kendi yaşadıkları, bildikleri, duydukları ve hissettiklerini öne çıkarır.
Kahraman anlatıcının söz konusu olduğu roman ve hikâyeler, çoğunlukla “otobiyografik” karakterlidir.
Yazar, kendi dil ve üslubunu kullanır ve birinci tekil şahıs ağzıyla konuşur.
Okuyucu ile daha sıcak, samimi ve inandırıcı bir diyalog kurmasıyla okuyucuya daha yakındır.
Özellikle eserin hatıra defteri, günlük, mektup tarzında kaleme alınması, bu etkiyi daha çok güçlendirir.
3.
Gözlemci Bakış Açısı (Ben ya da O) Anlatıcı Gözlemci anlatıcı, tarafsız bir şekilde okuyucuya olayları nakleder.
Bir “yansıtıcı” konumundadır.
Çok daha az bilgilidir.
Onun bilme, görme, duyma yetenekleri geçmiş ve geleceğe uzanmadığı gibi kahramanların ruh hâllerine de yetişemez.
Hem üçüncü tekil hem de birinci tekil olabilir.
Anlatıcının bakış açısı sınırları ve anlattıkları karşısındaki tutumuna dikkat etmek zorundadır.
Romanda Kullanılan Anlatım Teknikleri Romanı oluşturan unsurların başında olay, kişi, mekân, zaman geldiğini öğrendiniz.
Bu unsurların bir araya gelerek kurmaca bir dünya oluşturulmasında ve yazarın anlatmak istediklerini iletmesinde kullanılan bazı teknikler anlatıma; çeşitlilik, dinamizm ve derinlik kazandırır.
Romanda olay veya durumların etkili bir biçimde anlatılabilmesi veya okurun gözünde canlandırılabilmesi için çeşitli anlatım teknikleri kullanılır.
Anlatma (Tahkiye): Bu teknik, hâkim bakış açısı ile oluşturulur.
Yani anlatıcı kahramanlardan birisi değildir.
Anlatmaya bağlı metinlerde başvurulan temel anlatım tekniklerinin en eskisidir.
“Anlatma” tekniğinin roman metni içinde oldukça geniş bir yeri vardır.
18 1.
ÜNİTE ROMAN Kahramanlardan birisi olmayan anlatıcı, başta kişi tanıtımı olmak üzere, olay anlatımından iç çözümlemelere kadar pek çok teknik ögeyi bu teknikle uygulayabilir.
Okuyucuyu, uzak geçmişe de götürebilir.
Örneğin; “Fatih-Harbiye” romanından alınmış aşağıdaki parçada bu tekniğin uygulandığı görülmektedir.
“Neriman buradan hemen her geçişinde bu sözü hatırlıyor ve gülümsüyordu.
Çantasındaki esans şişesini doldurmak vesilesiyle mağazaya girdiler.
Bütün eşyanın iliklerine işlemiş hafif bir güzel koku.
Neriman bu mağazaların sessizliğine de şaşıyordu.
İçeride kalabalık olduğu hâlde müşteriler pek az konuşarak, âdeta bir dilsiz gibi işaretle meram anlatarak istediklerini alıyorlardı.’’ Uyarı: Anlatma yönteminin roman metni içinde oldukça geniş bir yeri vardır.
Anlatıcı hâkim bakış açısıyla, başta “kişi” tanıtımı olmak üzere olayı aktarırken pek çok teknik ögeyi kullanabilir.
Gösterme: Bu yöntemde roman kişilerinin iç dünyalarının verilmesi amaçlanır.
Gösterme yöntemi, sadece figürlerin psikolojik boyutlarını aktarmak, net bir anlatımla sunmak işlevini gerçekleştirir.
Anlatıcı bu yöntemde kendini devre dışı bırakır.
Okuyucuyu anlattığı figür ile karşı karşıya getirir.
Örneğin; “–Öf...
Bu elimdeki ut da sinirime dokunuyor, kıracağım geliyor.
Şunu Şamlı’ya bırakalım.
Bunu benim elime nereden musallat ettiler?
Evdeki hey hey yetişmiyormuş” gibi üstelik bir de Darülelhan!
Şu alaturka musikiyi kaldıracaklar mı ne yapacaklar?
Yapsalar da ben de kurtulsam.
Hep ailenin tesiri.
Babam şark terbiyesi almış.
Ney çalar, akrabam öyle...
Fakat artık sinirime dokunuyor, bir kere şu musibetin biçimine bak, hele bu torbası?..
Yirmi gündür elime almıyorum, bugün mecbur oldum.
Bırakacağım musibeti…’’ (Fatih - Harbiye) Özetleme: Bu teknik, çok uzun süren bir zamanın kısa anlatımıdır.
Zaman atlaması ve genellemeler çevresinde oluşur.
Kısaca uzun bir zaman diliminde yaşanmış olayların ayrıntıdan arındırılarak ana hatlarıyla ve kısaca ifade edilmesidir.
Örneğin; “Yedi sene!
Siyah saten gömlekli siyah başörtülü kız.
O vakit böyle koşmazdı.
Liseden çıkar ve Süleymaniye’nin köşesinde görünürdü.
Kolunda çantası, başı önüne eğilmiş, gözlerinde korku ve dudaklarında tebessüm, Şinasi’nin yaklaştığını görünce korkusu giden ve sevinci artan gözleriyle yere bakar, hafifçe kızarırdı.
Sonra yan yana, hiç konuşmadan, epey yürürler ve buluşmanın ilk zevkini bu sükût içinde daha çok hissederlerdi.” (Fatih - Harbiye) Geriye dönüş: İlahi bakış açısıyla ya da kahramanın bir diyalog aracılığıyla kendi geçmişini bakış açısıyla aktarmasıdır.
Gnellikle roman karakterlerinin bir şeyler hatırlamaları bu anlatım tekniğiyle verilir.