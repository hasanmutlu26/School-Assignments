Fransızların ordularına alarak silahlandırdıkları bu Ermenilerin intikam duygularıyla saldırıya geçmesi ve Fransızların keyfi davranışları, Türk halkının düşmana karşı harekete geçmesine sebep oldu.
Fransızlar, Antep’e Ermenilerden oluşan bir askerî birlik yerleştirdi ve Türkleri sindirmek için bölgedeki Ermeni azınlıkları da kullanarak saldırılara başladı.
Antepliler, işgale karşı direnişe geçtiler.
Fransızların işgaline karşı koyan Şahin Bey’in (Teğmen Sait Bey) şehit düşmesi, bütün Antep şehrinde direnişi başlattı.
On ay, dokuz gün boyunca direnişini sürdüren Antep, 9 Şubat 1921’de teslim olmak zorunda kaldı.
Mustafa Kemal Paşa, daha sonra Antep’teki direnişi örgütlemesi için Kılıç Ali Bey’i bölgeye gönderdi.
Antep’e 8 Şubat 1921’de bu savunmasından dolayı BMM tarafından “Gazi” unvanı verildi.
Maraş’ı işgal eden Fransızların, Ermeni azınlığı ile iş birliği yaparak burayı sömürge haline getirme çabaları Maraşlıları harekete geçirdi.
Maraş kalesinde asılı Türk bayrağının indirilerek yerine Fransız bayrağının çekilmesi üzerine Ulucamii İmamı Rıdvan Hoca “Kalelerinde hür bayrağı dalgalanmayan, esir bir memlekette cuma namazı kılınmaz.” diyerek halkı coşturdu.
Halk kaleye asılı Fransız bayrağını indirerek yerine Türk bayrağını çekti.
Türkler, Fransız ve Ermenilerin taşkınlıklarına katlanmadılar.
Fransız askerlerinin bir Türk kadınına: “Burası artık Türklerin değildir.
Fransız memleketinde peçe ile gezilmez.” diyerek, kadının peçesini çekip yırtması olayları başlattı.
Oku-yorum HARBORD RAPORU ABD başkanı Wilsonʼun isteği üzerine; 1919 Eylülʼünde Türkiyeʼde manda idaresi ile Ermeni iddiaları ve meselesini incelemek üzere 4 kişilik bir heyet kuruldu.
Amerikalı General Harbord başkanlığındaki heyet, Anadoluʼya hareket etti.
(Görsel 2.17) 22 Eylül 1919ʼda Sivasʼta bulunan Mustafa Kemal ile görüştükten sonra Erzurumʼa geçip Kazım Karabekir ile de görüştü.
Bölgede incelemelerini sürdüren heyet, kendisine sunulan nüfus istatistiklerine şüpheyle yaklaşıyordu.
Erzurum Belediye Başkanı Zeki Beyʼin; şehirdeki Müslüman mezarlığının büyüklüğüne karşın Hristiyan mezarlığının küçük bir alanı kapladığını heyete göstermesi, Harbord başta olmak üzere tüm heyetin dikkatini çekti.
Böylelikle heyete Türklerin eskiden beri bölgede çoğunlukta olduğunun en gerçekçi kanıtı sunulmuş oldu.
Harbord, Anadolu ve Kafkasyaʼda bir aydan fazla süren gezi ve incelemelerin ardından bir rapor hazırlamış ve ilgililere sunmuştur.
Bu raporda; Doğu Anadoluʼda Türklerin çoğunlukta olduğu ve Türklerin Ermenileri tehdit ettiğine dair hiçbir kanıtın bulunmadığı belirtilmiştir.
Ermeniler, ortaya attıkları iddialar konusunda tamamen haksız bulunmuştur.
Selahattin Tansel, Mondros’tan Mudanya’ya Kadar, C.II, s.169-177.
General Harbord Raporu’na göre Ermeni iddiaları geçersiz sayılmış mıdır?
2-3 Aralık Konya ayaklanması çıktı.
Ermenistan ile Gümrü Antlaşması imzalandı.
1920 1920 Görsel 2.17: General Harbord (1866-1947) MİLLÎ MÜCADELE 76 1920 Ethem Ayaklanması çıktı.
Demirci Mehmet Efe teslim alındı.
Bu duruma şahit olan Sütçü İmam, düşman askerini vurdu.
Bundan sonra şehir içinde Fransızlarla yapılan kanlı mücadeleler 11 Şubat 1920 gecesi, Fransızların bozguna uğraması ve Maraş’tan çekilmeleri ile son buldu.
Maraş adı 7 Şubat 1973’te BMM’nin aldığı kararla Kahramanmaraş olarak değiştirildi.
Urfa, diğer güney illeri gibi önce İngilizlerin işgaline uğramış, sonra da İngilizler tarafından Fransa’ya devredilmişti.
İşgal ordusunun halka kötü davranışları, Ermeni azınlığın bunlarla işbirliği yaparak can ve mal güvenliğini ihlal etmeleri, Urfalıları ayaklandırdı.
Yüzbaşı Ali Saip Bey kumandasındaki millî kuvvetler, kanlı çarpışmalar ardından Fransızları şehri boşaltmaya mecbur bıraktı.
Urfa, tek başına bir Türk şehri olarak, bir devlete karşı savaşıp zafer elde etti (11 Nisan 1920).
12 Haziran 1984’te alınan kararla Urfa adı Şanlıurfa olarak değiştirildi.
Fransa’nın Çukurova’yı işgali ve Ermenilerin iş birliği yaparak saldırı ve yağmacılık hareketlerine karşı Adana’da ilk önce Karaisalı’da bir millî kuvvetler oluşturuldu.
Adanalılar önce Toros Dağları’nın eteklerinde, daha sonra ise Çukurova’da yiğitçe mücadele ettiler.
Mücadelenin örgütlenmesi yolunda topladıkları Pozantı Kongresi’ne Mustafa Kemal de katıldı.
Güney Cephesi’ndeki bu kahramanca mücadele ve başarılar, Fransızların ilerleyişini durdurdu ve Türklere karşı bakışlarını değiştirdi.
Yunan ordusunun Sakarya’da yenilmesi üzerine 20 Ekim 1921’de Fransa ile imzalanan Ankara Antlaşması ile Güney Cephesi kapandı.
Hatay dışında bugünkü Türkiye-Suriye sınırı çizilmiş oldu.
Bu bölgedeki askerî güçler de Batı Cephesi’ne gönderildi.
Türk-Fransız ilişkileri, Türk-İngiliz ilişkilerine benzememektedir.
Millî Mücadele boyunca Türkler ile İngilizler arasında silahlı bir çatışma olmadığı halde Fransızlarla Adana, Urfa, Antep ve Maraş bölgesinde 1920 sonlarından 1921 ortalarına kadar çetin bir savaş devam etmiştir.
Buna karşılık, Ankara Hükûmeti’ni resmen ilk tanıyan İtilaf Devleti Fransa olmuş ve 20 Ekim 1921 tarihinde Ankara’da yapılan Türk-Fransız Antlaşması ile Fransızlara karşı savaş son bulmuştur.
Paris Barış Konferansı’nda istediklerini elde edemeyen İtalyanlar, Yunanların II.
İnönü Savaşı’ndaki yenilgileri üzerine, Anadolu’da işgal ettikleri yerlerden çekilmeye başladılar.
Sakarya Zaferi’nin kazanılmasından sonra ise AnadoBiyografi lu’yu tamamen boşalttılar.
Maraşlı olup asıl adı Ali, lakabı Hacı İmam’dır.
Uzunoluk Mescidi’nde imamlık yaparken aynı zamanda süt sattığından “Sütçü İmam” olarak da bilinmekteydi.
İşgalci Fransız kuvvetleri içindeki Ermeni askerlerin, Müslüman kadınlara sarkıntılık etmesi üzerine çıkan olaylarda, bir Fransız askerini öldürüp şehrin dışına çıkarak Maraş’ta bağımsızlık mücadelesini başlattı.
Fransızlar Maraş’tan kovulduktan sonra şehre geri döndü.
Atatürk ve Kurtuluş Savaşı Müzesi, T.C Genelkurmay Başkanlığı, s. 141.
Sütçü İmam (1884-1922) Şahin Bey’e Yakılan Türkü Uyan Şahin uyan, uyanmaz mısın?
Diz çöküp düşmana dayanmaz mısın?
Al-kızıl kanlara boyanmaz mısın?
Uyan Şahin uyan, gör neler oldu.
Sevgili yurdumuz düşmanla doldu.
Şahin’i sorarsan otuz yaşında Süngü ile delindi köprü başında Çeteler toplanmış ağlar başında Uyan Şahin uyan, gör neler oldu Sevgili yurdumuz düşmanla doldu Sıra Sizde Pierre Loti (Piyer Loti) ve Claude Farrere (Klod Farer) gibi ünlü Fransız yazarların Türkiye lehindeki yazıları Fransa kamuoyunun Millî Mücadele’ye bakışını nasıl etkilemiştir?
Tartışınız.
1920 Oku-yorum Kılavuz Hatice 27 Mayıs 1920 günü, Pozantı’dan çıkmayı başaran Fransızlar, büyük bir bozguna uğramışlardı.
Menil komutasındaki Fransız birliği, Panzın Çukuru’nda 44 Yörük köylüsü tarafından pusuya düşürülerek etkisiz duruma getirilmişti.
Bu başarıda Kılavuz Hatice’nin büyük bir payı vardı.
Panzın Çukur köyünden Hatice Hatun, kendilerine çekilme yolu arayan Fransızlara küçük bir ücret karşılığında kılavuzluk yapmayı kabul etmişti.
Kararlaştırılan saatte harekete geçen Fransızlar, gece karanlığında giderlerken, Hatice onları pek sarp olan Kar Boğazı’na sokmuş ve bundan da Türk savaşçıları haberdar etmişti.
Pusuya düşürülen Fransız kuvvetleri, Kuvay-ı Millîye güçlerinin şiddetli ateşi ile karşılaşmış ve bozguna uğramıştı.
Mevcutları 800’ü aşan Fransızlardan, 200’ü öldürülmüş, 650 Fransız esir alınmıştı.
Zeki Sarıhan, Kurtuluş Savaşı Kadınları, s. 229, 312.
(Kısaltılmıştır.)
2.
Ünite 77 Araştır Öğren Paylaş 1.
Düzenli birlikler olmadan yerel kuvvetlerle cephe savaşı yapılabilir mi?
2.
Kimi savaşlar, bir ulusun kaderinde dönüm noktası olabilir mi?
Açıklayınız.
2.
5.
1.
Düzenli Ordunun Kurulması Mondros Ateşkes Anlaşması sonrası yurdun çeşitli bölgeleri İtilaf Devletleri tarafından işgal edildi.
Devletin bu işgallere sessiz kalması karşısında halk kendiliğinden harekete geçerek direniş mücadeleleri başlattı.
Kuvay-ı Millîye (Millî Güçler) adı verilen silahlı direniş birlikleri kuruldu.
Bu güçler, isyanların bastırılmasında ve özellikle Ege Bölgesi’nde Yunan ilerleyişinin yavaşlatılmasında büyük yararlılıklar gösterdi.
Fakat bu güçlerin, subayların emir ve komutasında hareket eden düzenli ordular karşısında kesin sonuç elde etmesi mümkün değildi.
Bundan başka, Kuvay-ı Millîye birlikleri ihtiyaçlarını karşılamak için bölge halkından zorla silah, yiyecek ve para topluyorlar, keyfi biçimde halka cezalar vererek yargı gücünü dahi kullanıyorlardı.
Bu davranışlar halkın bir kısmının Kuvay-ı Millîye’ye bakışında olumsuzluklar yaratıyor ve İstanbul Hükûmeti’nin kötüleme propagandalarına da araç oluyordu.
Mustafa Kemal düzensiz halk güçlerinden oluşan bu birliklerin organize edilerek, birlikte hareket etmelerini sağlamak istiyordu.
Bu amaçla Sivas Kongresi’nde, Batı Anadolu Kuvay-ı Millîye Komutanlığı kurularak başına Ali Fuat Paşa atandı.
Alınan bu önlemlerden de istenilen sonuç elde edilemedi.
24 Ekim 1920’de Yunan kuvvetlerine karşı yapılan Gediz saldırısı başarısızlıkla sonuçlandı.
Kuvay-ı Seyyare Komutanı Ethem, bu başarısızlığın sorumluluğunu birlikte savaştığı Ali Fuat Paşa’nın komutasında oluşturulan birliklere yıkmaya çalıştı.
Yaşanan bu gelişmeler üzerine BMM’de yapılan müzakereler sonucunda Kuvay-ı Millîye birliklerinin yerine düzenli ordu kurulması kararı alındı.
9 Kasım 1920’de Batı Cephesi ikiye bölündü.
Güney bölümü Refet Bey’in, Batı bölümü ise İsmet Bey’in komutasına verildi (Görsel 2.18).
Bilgi Notu Yeşil Ordu ve Yeni Dünya Gazetesi: Sovyet Rusya’da kurulan rejimden etkilenenlerin Anadolu’da da halk güçleriyle benzer bir düzen kurmak amacıyla oluşturdukları cemiyettir.
Fikirlerini yaymak için Yeni Dünya gazetesini çıkardılar.
Ethem’i de bu hareketin başına getirmek istediler.
I. İnönü Muharebesi başladı.
1921 Anayasası kabul edildi.
1921 9 Ocak 1921 2.
5.
MİLLÎ MÜCADELE’DE BATI CEPHESİ Görsel 2.18: Batı Cephesi Komutanı İsmet Paşa MİLLÎ MÜCADELE 78 Mustafa Kemal, “En kısa zamanda düzenli ordu ve büyük süvari gücü oluşturmak gerektiğini” belirtti.
Düzenli ordu birliklerine katılmak istemeyen Ethem ve kardeşleri ile Demirci Mehmet Efe isyan etti (Görsel 2.19-2.20).
Üzerlerine gönderilen düzenli ordu birlikleri tarafından isyan bastırıldı.
Demirci Mehmet Efe teslim oldu.
Ethem ve kardeşleri ise o zamana kadar savaştıkları Yunan ordusuna sığındılar.
Böylece düzenli ordu kurulmasının önündeki en büyük engel ortadan kaldırılmış oldu.
2.
5.
2.
I. İnönü Muharebesi (6-10 Ocak 1921) Kasım 1920’de BMM, düzenli ordu kurulmasına karar verdi.
Fakat elde ettiği serbestliği, askerî ve siyasi gücünü kaybedeceği için düzenli orduya katılmak istemeyen Ethem, isyan etti.
Bu durumdan yararlanmak isteyen Yunan ordusu, harekete geçerek Eskişehir üzerine yürüdü.
Amaçları Eskişehir’e giden demiryolunu ele geçirmek ve Ankara’ya doğru ilerleyerek millî hareketi ortadan kaldırmaktı.
6 Ocak 1921’de Yunan kuvvetleri Bozöyük üzerinden saldırıya geçerek İnönü yakınlarına kadar geldi (Görsel 2.21).
Bu gelişme üzerine İsmet Bey, Ethem’in üzerine yolladığı kuvvetlerin büyük bölümünü geri çekti ve Yunanların üzerine gönderdi.
Bu muharebede karşılaşan Türk ve Yunan kuvvetlerinin sayısal durumu eşit değildi.
Yunan kuvvetleri; 15.816 er, 12.500 tüfek, 120 makineli tüfek ve 72 topa sahipti.
Buna karşılık Türk kuvvetleri ise 8.500 er, 5.500 tüfek, 47 makineli tüfek ve 28 topa sahipti.
Türk ordusu kendisinden sayıca üstün Yunan ordusunun ilerleyişini durdurmayı başararak onları geri çekilmek zorunda bıraktı.
Böylece I. İnönü Muharebesi zaferle sonuçlandı.
Bu başarının hemen ardından Ethem üzerine yürünerek isyancı kuvvetler dağıtıldı.
I. İnönü Muharebesi, BMM’nin kurduğu düzenli ordunun Batı Cephesi’nde kazandığı ilk askerî zaferdir.
Bu zaferin ardından Büyük Millet Meclisi’ne ve Türk ordusuna halkın güveni arttı.
İsmet Bey’in rütbesi generalliğe yükseltildi.
Teşkilat-ı Esasiye Kanunu’nun (1921 Anayasası) ve İstiklal Marşı’nın kabulü I. İnönü Zaferi’nin iç politikadaki etkileridir.
Londra Konferansı’nın toplanması, Türk-Afgan Dostluk Antlaşması ve Moskova Antlaşması’nın imzalanması I. İnönü Zaferi’nin dış politikadaki önemli sonuçlarıdır.
Teşkilat-ı Esasiye Kanunu [1921 Anayasası (20 Ocak 1921)] BMM açıldığı günden itibaren kendisine meşruiyet kazandırma çabası içerisindeydi.
I. İnönü Muarebesi’nin kazanılmasının getirdiği güvenle, Türkiye’nin ilk anayasası olan Teşkilat-ı Esasiye Kanunu kabul edildi.
Anayasa 23 madde ve bir ek maddeden oluşuyordu.
Ulusal egemenlik ve yönetim esaslarıyla ilgili maddeler içeren bu anayasada; kişi hak ve özgürlükleriyle ilgili maddelerde Osmanlı anayasasının (Kanun-i Esasi) hükümleri geçerli olacaktı.
Bu anayasanın önemli maddeleri şunlardır: 1.
Egemenlik kayıtsız şartsız milletindir.
2.
Yürütme ve yasama yetkisi BMM’nindir.
3.
Türkiye Devleti, Büyük Millet Meclisi tarafından yönetilir ve hükûmet BMM Hükûmeti adını alır.
Görsel 2.21: I. İnönü Muharebesi krokisi Yunan Kolordusu Bursa Dimboz Aksu Yenişehir Bilecik SöğütGündüz Sakarya Nehri Pazarcık Bozüyük Kovalca İnönü Poyra Eskişehir Tavşanlı Ethem güçleri Gediz Keçiler Altıntaş Yanlız Saray Kütahya Alayurt Güney Cephesi Batı Cephesi Metris Tepesi Türk Savunma Cephesi Türk Taarruzu Ethem güçleri Yunan Taarruzu Görsel 2.20: Ethem (1886-1948) Görsel 2.19: Demirci Mehmet Efe (1883-1961) 1921 Londra Konferansı toplandı.
23 Şubat Türk-Afgan Dostluk Antlaşması imzalandı.
1 Mart 1921 K 2.
Ünite 79 4.
Din buyruklarının yerine getirilmesi, kanun konması, barış yapılması, savaş kararı verilmesi gibi esas haklar BMM’ye aittir.
İstiklal Marşı’nın Kabulü (12 Mart 1921) I. İnönü Muharebesi’nin kazanılması sonrasında Türk milletinin duygularını coşturacak, millî birliği pekiştirecek bir bağımsızlık marşı yazılmasına karar verildi.
Açılan yarışmaya 724 şiir gönderildi.
Bu şiirler, bir millî marş olarak istenilen duyguları yaratmadığı gerekçesiyle beğenilmedi.
Yarışmanın 500 lira para ödülü olduğu için, Mehmet Akif Ersoy (Görsel 2.22) bu yarışmaya katılmamıştı.
Millî Eğitim Bakanı Hamdullah Suphi Bey’in ricası ve 500 liralık ödülün istediği yardım kuruluşlarına bağışlanacağını söylemesi üzerine ikna oldu.
Mehmet Akif’in “Kahraman Ordumuza” ithafı ile yazdığı şiir, millî marşımız olarak Meclis’te kabul edildi (12 Mart 1921).
İstiklal Marşı okunurken bütün milletvekilleri ayakta dinlediler.
Böylece Türk milleti, bağımsız yaşama arzusunu dile getiren bir millî marşa kavuşmuş oldu.
İstiklal Marşı’nın günümüzde kullanılan bestesi, 1930 yılında Osman Zeki Üngör tarafından yapıldı.
Sıra Sizde Millî marşların o ülke insanları üzerindeki manevi etkisini değerlendiriniz.
Görsel 2.22: Mehmet Akif Ersoy (1873-1936) Oku-yorum Korkma, sönmez bu şafaklarda yüzen al sancak; Sönmeden yurdumun üstünde tüten en son ocak.
İstiklal Marşı’mızın şairi Mehmet Akif Ersoy, 1936 yılında İstanbul’da kendisini hasta yatağında ziyaret eden arkadaşlarına, Millî Mücadele Dönemi ve Millî Marşımız hakkındaki görüşlerini şu sözlerle dile getirmişti:  “İstiklal Marşı... O günler ne samimi, ne heyecanlı günlerdi.
O şiir, milletin o günkü heyecanının ifadesidir.
Bin bir fecayi karşısında bunalan ruhların, ıstıraplar içinde kurtuluş dakikaları beklediği bir zamanda yazılan o marş, o günlerin kıymetli bir hatırasıdır.
O şiir bir daha yazılamaz.
Onu kimse yazamaz.
Onu ben de yazamam.
Onu yazmak için o günleri görmek, o günleri yaşamak lazım.
O şiir artık benim değildir.
O milletin malıdır.
Benim millete karşı en kıymetli hediyem budur.” Bir ülkede millî marş yazılmasının, o ülkede yaşayan vatan evlatlarının düşman işgaline ve esarete karşı bir kurtuluş mücadelesi vermesi demek olduğunu ve bu mücadelenin de ne büyük güçlüklerle kazanıldığını bilen millî şair, kendisine yöneltilen bir başka soruya da, “Allah bu millete yeniden bir millî marş yazdırmasın.” diyerek cevap vermişti.
Nihan Altınbaş, Millî Mücadele’de Mehmet Akif Ersoy ve İstiklal Marşı, s. 5-6.
Londra Konferansı (21 Şubat-12 Mart 1921) I. İnönü Muharebesi’nde Yunanların yenilmesi, BMM’nin dikkate alınması gerektiğini İtilaf Devletleri’ne gösterdi.
BMM’yi yok sayarak Sevr Antlaşması’nı uygulamanın mümkün olmayacağı anlaşıldı.
Sevr Antlaşması üzerinde küçük değişiklikler yaparak antlaşmayı Türklere kabul ettirmek amacıyla İtilaf Devletleri Yunanistan’ın da katılımıyla Londra’da bir konferans düzenleme kararı aldılar.
Fakat konferansa Türkleri temsilen sadece İstanbul Hükûmeti çağrıldı.
BMM bu duruma itiraz edince İtalya, BMM’nin de katılmasını istemiş ve böylece bir ulusu temsilen iki hükûmet konferansa davet edilmişti.
Londra Konferansı’nda İstanbul Hükûmeti’ni Tevfik Paşa, BMM Hükûmeti’ni ise Bekir Sami (Kunduh) Bey temsil etti.
İtilaf Devletleri, bu tutumlarıyla iki hükûmet arasındaki görüş ayrılıklarından yararlanmayı amaçlamışlardı.
Konferansta, Türk tarafı adına Tevfik Paşa’ya söz verildiğinde o, “Milletin gerçek temsilcileri BMM Hükûmeti temsilcileridir.” diyerek sözü Bekir Sami Bey’e bıraktı.
Bekir Sami Bey, Türk Devleti’nin amaçlarını ve barışın koşullarını açıklayarak Misak-ı Millî’yi tüm dünyaya duyurdu.
Fakat İtilaf Devletleri’nin amacı Sevr Antlaşması’nın şartlarında küçük değişikler yaparak bunları Türk tarafına kabul ettirmekti.
Bu nedenle Misak-ı Millî’yi dikkate almadılar ve bir sonuç alınamadan konferans dağıldı.
Bekir Sami Bey; İngiliz, Fransız ve İtalyan temsilcilerle ayrı ayrı görüştü.
Askerî, iktisadî ve idarî hükümler içeren ikili antlaşmalar imzalanmış ise de bunlar devletlerin eşitliği ilkesine ve bağımsızlığa aykırı görülerek, BMM tarafından onaylanmamıştır.
Londra Konferansı’nın her şeye rağmen çok önemli siyasal sonuçları oldu.
BMM, İtilaf Devletleri’ne varlığını hukuken ve resmen tanıtmış oldu.
Misak-ı Millî’yi ve Türk milletinin haklı davasını dünya kamuoyuna duyurdu.
Türklerin barış yanlısı olmadığı propagandaları da çürütülmüş oldu.
Türk tarafına Sevr’i kabul ettiremeyen İtilaf Devletleri, Yunanistan’ı yeniden harekete geçirdiler.
Bu durum II.
İnönü Muharebesi’ne yol açmıştır.
İstiklal Marşı kabul edildi.
12 Mart Moskova Antlaşması imzalandı.
16 Mart 1921 1921 MİLLÎ MÜCADELE 80 Türk-Afgan Dostluk Antlaşması (1 Mart 1921) TBMM Hükûmeti, I. İnönü Muharebesi’nden sonra Sovyet Rusya ile ilişkileri geliştirmek amacıyla Moskova’ya bir heyet gönderdi.
Bu sırada Moskova’da bulunan Afgan heyeti ile Türk heyeti arasında 1 Mart 1921’de bir dostluk antlaşması imzalandı.
Buna göre: 1.
Her iki devlet birbirinin bağımsızlığını tanıyacaktır.
2.
Emperyalist devletlerin, her iki taraftan birine saldırması durumunda birlikte mücadele edilecektir.
3.
Türkiye, Afganistan’a kültürel yönden yardımda bulunacak, öğretmen ve subay gönderecektir.
Bu antlaşmadan sonra Afganistan Hükûmeti, Ankara’ya elçi göndererek TBMM Hükûmeti’nin yanında olduğunu göstermiştir.
Afganistan TBMM’yi tanıyan ilk Müslüman devlettir.
Moskova Antlaşması (16 Mart 1921) 1917’de Rusya’da, Çarlık rejimi yıkılmış, yerine Sovyet yönetimi kurulmuştu.
Sosyalizmin yayılmasını istemeyen Batılı gelişmiş devletler; Sovyet Rusya sınırları içindeki Çarlık yanlılarını desteklemiş ve ayaklanmaları kışkırtmışlardı.
İtilaf Devletleri’nin Sevr Antlaşması’na dayanarak İstanbul ve Çanakkale Boğazlarıyla birlikte Anadolu’nun çeşitli yerlerini işgal etmeleri, Sovyetler Birliği’nin geleceğini ve güney sınırlarının güvenliğini tehlikeye düşürmüştü.
Bu nedenlerden dolayı Sovyetler Birliği, TBMM Hükûmeti ile iyi ilişkiler kurarak, İtilaf Devletleri’ne karşı mücadele eden TBMM Hükûmeti’ni siyasi ve ekonomik açıdan destekleme kararı aldı.
TBMM adına; Ali Fuat Paşa, Yusuf Kemal ve Dr. Rıza Nur Beyler tarafından imzalanan antlaşmanın önemli maddeleri şunlardır: 1.
Her iki taraftan birinin tanımadığı devletler arası bir antlaşmayı diğeri de tanımayacaktır.
2.
Sovyet Rusya, Misak-ı Millî’yi tanıyacaktır.
3.
Sovyet Rusya kapitülasyonlardan vazgeçmiştir.
4.
Boğazların geleceğine Karadeniz’e kıyısı olan ülkelerin katılacağı konferansta karar verilecektir.
5.
Batum, Gürcistan’a bırakılacaktır.
6.
Osmanlı Devleti ile Çarlık Rusyası arasında yapılmış olan antlaşmalar geçersiz sayılacaktır.
Bu antlaşmayla Sovyet Rusya, Sevr Antlaşması’nı reddederek Misak-ı Millî’yi tanımış oldu.
Batum’un Gürcistan’a bırakılmasıyla Misak-ı Millî’den ilk ödün verilmiş oldu.
Sıra Sizde SSCB’nin Moskova Antlaşması ile TBMM’yi tanımasını; uluslararası ilişkiler dengesini nasıl ve ne şekilde etkilemiş olabileceğini tartışınız.
Oku-yorum İnönü Zaferi üzerine Mustafa Kemal Paşa mecliste şu konuşmayı yaptı Milletimiz bugün bütün mazisinde olduğundan daha çok ümitlidir.
Bunu ifade için arzediyorum…Merhum Namık Kemal demiştir ki: Vatanın bağrına düşman dayadı hançerini Yok mudur kurtaracak bahtı kara maderini.
İşte ben bu kürsüden bu Yüksek Meclis’in Başkanı sıfatı ile, Yüksek heyetinizi teşkil eden bütün üyelerin her biri adına ve millet adına diyorum ki: Vatanın bağrına düşman dayasın hançerini Bulunur kurtaracak bahtı kara maderini.” Sabahattin SELEK, Anadolu İhtilali, s. 485.
Atatürk’ün bu sözleri üzerinden değerlendirdiğinizde, edebî eserlerin, tarihsel olaylar üzerindeki etkisini tartışınız.
Oku-yorum Yaşamı boyunca, Meclis’teki ilk yemin töreninden başka, bir şey için kürsüye çıkmayan, özel toplantılarda bile kırk yılda bir ağzını açan Dersim Milletvekili Diyap Ağa söz istedi.
Diyap Ağa; 60 yaşlarında, uzun boylu, beyaz tenli, makas değmemiş gür bıyıklı, uzun sakallıydı.
Başında el örmesi renkli bir külah, külahın üstünde kulaklarına dek uzanan kat kat sarılmış sarı işlemeli bezden bir sarık, çuhadan bir şalvar vardı.
İri adımlarla kürsüye çıktı, salonu bir baştan bir başa süzdükten sonra: -“Efendiler!
Biz buraya kaçmaya mı geldik, yoksa dövüşerek ölmeye mi geldik?” dedi.
Başkaca bir söz söylemeden kürsüden indi. Ağır adımlarla yerine gitti.
Diyap Ağa’nın birkaç sözcüğe sığdırdığı konuşması, Meclis’teki coşkunluğu arttırdı.
Alptekin Müderrisoğlu, s. 204.
Diyap Ağa’nın bu tutumu Millî Mücadele’nin hangi yönüne işaret etmektedir?
1921 23 Mart II.
İnönü Muharebesi başladı.
İtalya Anadolu’yu boşaltmaya başladı.
1921 2.
Ünite 81 2.
5.
3.
II.
İnönü Muharebesi (23 Mart-1 Nisan 1921) Londra Konferansı’ndaki barış önerilerinin TBMM Hükûmeti tarafından kabul edilmemesi üzerine İngiltere, Yunan ordusundan yeni bir saldırı için hazırlık yapmasını istedi.
Yunan ordusu hem I. İnönü yenilgisinin olumsuz etkilerini gidermek, hem de Eskişehir ve Kütahya’yı alarak demiryolu ulaşımını ele geçirmek, oradan da Ankara’ya ilerleyip TBMM’ye Sevr Antlaşması’nı kabul ettirmek amacındaydı.
Bu sıralarda TBMM’nin Koçgiri Ayaklanması ve Pontus çeteleriyle uğraşmasını fırsat bilen Yunan kuvvetleri, kuzeyden Eskişehir, güneyden Afyon üzerinden ilerleyerek İnönü önlerine geldiler.
II.
İnönü Muharebesi’nde Türk ve Yunan kuvvetlerinin sayısal durumu ise şöyleydi: Yunan kuvvetleri; 41.550 er, 720 makineli tüfek ve 220 topa sahipti.
Buna karşılık Türk kuvvetleri ise 34.175 er, 235 makineli tüfek ve 104 topa sahipti.
İsmet Paşa komutasındaki Türk ordusu, Yunanları ikinci kez İnönü mevkisinde durdurmayı başardı.
Yunan kuvvetleri 31 Mart’ı 1 Nisan’a bağlayan gece ve sabahında çekilmeye başladılar.
Bu zafer büyük bir sevinç yaratarak halkın TBMM’ye olan güvenini artırdı.
İtilaf Devletleri arasında Yunanlara duyulan güven azaldı ve İtilaf Devletleri arasındaki görüş ayrılıkları arttı.
Fransa, TBMM ile anlaşma zemini aramaya başlarken İtalyanlar da Anadolu’da işgal ettikleri bazı yerleri boşaltmaya başladı.
2.
5.
4.
Kütahya-Eskişehir Muharebeleri (10-24 Temmuz 1921) İnönü Muharebeleri’nde yenilen Yunanlar, Türk direnişini kırmak için daha büyük çaplı bir hazırlığa giriştiler.
Yunanistan’dan yeni askerî birlikler getirdiler.
Anadolu’nun yerli Rumlarından da asker topladılar.
Yunan Kralı da 13 Haziran 1921’de İzmir’e geldi.
Büyük Ankara Seferi adını verdikleri plana göre sadece İnönü mevzilerine saldırılmayacak ve geniş bir kuşatma hareketi yapılacaktı.
Bu harekâtı yapacak Yunan kuvvetleri; 131.533 er, 1.285 makineli tüfek, 460 top ve 2 uçak taburuna sahipti.
Buna karşılık Türk kuvvetleri ise 122.186 er, 645 makineli tüfek, 159 top ve sadece 4 uçağa sahipti.
Bu muharebede bir Yunan kolu, İnönü yönünden saldırırken, daha güçlü bir Yunan kolu Afyon üzerinden Eskişehir’in doğusuna varacak ve Ankara yolunu kesecekti.
Bu geniş kuşatma hareketiyle Türk ordusu ya toptan yok edilecek, ya da tutsak alınacaktı.
Yunan ordusu 10 Temmuz 1921’de saldırıya geçti.
Sayıca ve sahip olduğu askerî donanımlarca çok üstün durumda olan Yunanlar, Eskişehir’i, Afyon’u ve Kütahya’yı işgal ettiler.
Cepheden gelen endişe verici haberler üzerine Mustafa Kemal, Karacahisar’da bulunan Batı Cephesi Karargâhı’na giderek durum değerlendirmesi yaptı.
Ordunun Sakarya Irmağı’nın doğusuna çekilmesi kararı alındı.
25 Temmuz 1921’de Türk ordusu Sakarya’nın doğusuna çekilmiş bulunuyordu.
Böylece yeni oluşturulan ordu büsbütün yıpratılmamış oldu.
Yunan birlikleri ise Anadolu’nun içlerine doğru çekilmiş ve hareket üstlerinden uzaklaştırılmıştı.
Bu durum Türk ordusuna yeni bir savaşa hazırlanmak için az da olsa zaman kazandırdı.Bu yenilgi sonrası geri çekiliş askerliğin gerektirdiği şartlarla yapılmış olsa da, iç ve dış politikada önemli gelişmelere yol açtı.
İtalya, Anadolu’dan askerlerini çekmeyi durdurdu.
Fransa da TBMM ile yaptığı ikili barış arayışı görüşmelerine ara verdi.
Oku-yorum İsmet Paşa’nın telgrafı: “Saat 18.30’da Metris Tepe’den gördüğüm durum: Gündüzbey kuzeyinde sabahtan beri dayanan ve artçı olması muhtemel olan bir düşman müfrezesi, düzensiz olarak çekiliyor.
Yakından takip ediliyor.
Hamidiye yönünde karşılaşma ve faaliyet yok.
Bozöyük yanıyor.
Düşman, binlerce ölüsüyle doldurduğu savaş meydanını silahlarımıza terk etmiştir.
TBMM Başkanı Mustafa Kemal de İsmet Paşa’ya çektiği cevabî kutlama telgrafında: “…siz orada yalnız düşmanı değil milletin kötü giden talihini de yendiniz.” demiştir.
Gençler İçin Fotoğraflara Nutuk, s. 394.
(Kısaltılmıştır.)
Atatürk’ün yukardaki sözünden yola çıkarak II.
İnönü Muharebesi’nin Kurtuluş Savaşı’ndaki önemini açıklayınız.
Biyografi Dağıstan beylerinden Faik Musa Paşa’nın oğludur.
Musa Paşa 1866’da Türkiye’ye gelerek korgeneral rütbesine yükselmiştir.
Bekir Sami Bey, Galatasaray Lisesi ve Paris Siyasal Bilimler Fakültesinden diploma almıştır.
Dış görevlerde, Meşrutiyetten sonra valiliklerde bulunmuştur.
Fahri Belen, Türk Kurtuluş Savaşı, s. 303-337.
Bekir Sami Kunduh 10 Temmuz Kütahya-Eskişehir Muharebeleri başladı.
Türk Ordusu Sakarya Irmağı’nın doğusuna çekildi.
1921 1921 MİLLÎ MÜCADELE 82 Geri çekilişin iç politikada ise yankıları daha büyük oldu.
Büyük bir toprak parçasının düşmanın eline geçmesi, halkta büyük bir üzüntüye yol açtı.
TBMM’de: “Ordu nereye gidiyor; Millet nereye götürülüyor?
Bu gidişin sorumluları nerededir?
Onu göremiyoruz.
Bugünkü acıklı ve korkunç durumun asıl sorumlusunu ordunun başında görmek isterdik.” gibi sözler edilerek Mustafa Kemal’e muhalefet şiddetlendi.
Bu arada Kafkasya’da bulunan Enver Paşa ve yanlıları da Anadolu’ya girmek için fırsat bekliyorlardı.
Fevzi Paşa’nın “İlerleyen Yunan ordusu mezarına yaklaşıyor.”, Mustafa Kemal’in “Düşman Anadolu’nun harim-i ismetinde boğulacaktır.” demesi de bu muhalefeti yatıştırmadı.
Meclisin, Kayseri’ye taşınması tartışmaları başladı.
Yapılan sert tartışmaların sonucunda verilen karar şuydu: Ankara savaşmadan Yunanlara bırakılmayacaktı.
Meclisin 4 Ağustos’taki gizli oturumunda, bir milletvekili kürsüden,“Mustafa Kemal Paşa ordunun başına geçsin.” dedi.
Bunun üzerine farklı nedenlerle de olsa Mustafa Kemal Paşa’yı sevenler ve sevmeyenlerin bu noktada birleştikleri görüldü.
Sonunda, 5 Ağustos 1921’de, TBMM’de bütün yetki ve sorumluluğu tek elde toplamak amacıyla “Başkomutanlık Yasası” oy birliği ile kabul edildi.
Bu yasayla TBMM, üç ay müddetle, bütün yetkilerini Başkomutan olarak seçtiği Mustafa Kemal’e devretti.
Üç ay süreyle Başkomutan olan ve Meclis’in askerî yetkilerini kendi üzerinde toplayan Mustafa Kemal Paşa, bu sayede çabuk karar verme ve uygulama imkânına kavuştu.
Sıra Sizde Millî Mücadele’nin olağanüstü koşullarında Maarif Kongresi’nin toplanması nasıl açıklanabilir?
Görsel 2.23: Mustafa Kemal ile Franklin Bouillon (Franklin Buyon) Oku-yorum Franklin Bouillon: “Bu savaşı kazanacaksınız, çünkü…” Dışişleri Bakanı Yusuf Kemal Tengirşek, Fransız Parlamentosu Dışişleri Komitesi Başkanı Franklin Bouillon’la birlikte İnebolu’dan Ankara’ya gelmektedir.
“Yollarda köylüler erkek, kadın hatta bazısı çocuklarıyla beraber kağnı arabalarıyla cephane taşıyorlardı.
Fransız milletvekili ve subayı, arabalarından bunları seyrediyorlardı.
Bir köylü oturmuş kaval çalıyor, birkaçı yaktıkları ateşin etrafına toplanmışlar bir şeyler pişiriyorlardı.
Bir kadın bir kenara çekilmiş çocuğunu emziriyordu.
Arabamızı durdurarak biraz bunları seyrettik… Mösyö Franklin: - Rica ederim, artık boş konuşmaları bırakalım, ciddi konuşmaya başlayalım.
Evvela size şunu haber vereyim.
Siz bu savaşta mutlaka başarılı olacaksınız, dedi.
- Neden?
dedim.
- Her ne zaman bir millet böyle genci, ihtiyarı, çoluğu çocuğu ile bir işe sarılırsa onu mutlaka başarır.
Geçtiğim yerlerde gördüklerim bunu anlatıyor, dedi (Görsel 2.23).
Zeki Sarıhan, s. 247.
(Kısaltılmıştır.)
Maarif (Eğitim) Kongresi (16-21 Temmuz 1921) TBMM kurulduktan kısa bir süre sonra Maarif Nezareti (Eğitim Bakanlığı) öğretmenlere bir genelge gönderdi.
Bu genelgede, dış düşmanların vatanı içerden bölüp parçalamak için isyanlar çıkarttığı vurgulandı.
Bu sebeple öğretmenlerin halkı uyarıp aydınlatmaları istendi.
Mustafa Kemal ve Kazım Karabekir başta olmak üzere Millî Mücadele önderleri, millî kurtuluşun azim ve heyecanının öğrenciler tarafından da özümsenmesi için sık sık okulları ziyaret ettiler.
Bu amaçlar doğrultusunda Ankara’da bir Maarif Kongresi düzenlenmesine karar verildi.
Yurdun çeşitli yerlerinden gelen 250 kadar öğretmenin bir araya geldiği Maarif Kongresi’ne Mustafa Kemal cepheden gelerek katıldı ve kongrenin açılış konuşmasını yaptı.
Mustafa Kemal kongredeki konuşmasında Türkiye’de millî bir eğitimin kurulması gerektiğini belirtti.
Savaş nedeniyle kongre çalışmalarında amaçlanan sonuçlara ulaşılamadı.
Ancak Yunan ordusunun Ankara’ya çok yaklaştığı buhranlı bir dönemde Maarif Kongresi’nin toplanması eğitime verilen önemin somut bir örneğidir.
Maarif Kongresi’nin toplanması, Millî Mücadele’nin yalnızca savaş meydanlarında değil eğitim alanında da yapıldığının göstergesidir.
Tekâlif-i Millîye (Millî Yükümlülükler) Emirleri Başkomutanlık görevini üstlenen Mustafa Kemal, ordunun ihtiyaçlarını karşılamak için 7-8 Ağustos 1921’de, Tekâlif-i Millîye Emirleri’ni yayınladı.
Tekâlif-i Millîye Emirleri’nden bazıları şunlardır: 1921 5 Temmuz Mustafa Kemal başkomutanlığa getirildi.
Tekalif-i Milli Emirleri yayımlandı.
1921 2.
Ünite 83 1.
Oluşturulacak komisyonlar halkın ve tüccarın elinde bulunan, askerin ihtiyaçlarına yarayacak malların yüzde kırkına, bedeli sonradan ödenmek üzere el koyacaktır.
2.
Taşıt sahipleri, ayda bir defa olmak üzere, 100 kilometrelik mesafeye ücretsiz askerî malzeme taşıyacaktır.
3.
Her çeşit araba ve hayvanın yüzde yirmisi alınacaktır.
4.
Ülkenin bütün sahipsiz mallarına el konulacaktır.
5.
Halk, elindeki silah ve cephaneyi üç gün içinde komisyonlara verecektir.
6.
Her aile birer kat çamaşır, birer çift çorap ve çarık verecektir.
7.
Demirci, marangoz, dökümcü, saraç ve araba yapan esnaf, ordu emrine alınacak ve askerî malzeme üretiminde çalışacaktır.
Sıra Sizde Tekâlif-i Millîye emirlerini incelediğinizde halkın sorumluluk üstlenmesinin bir savaşın kazanılmasındaki önemini tartışınız.
Türk halkı her türlü yoksulluğa karşın, elinde bulunan her şeyini büyük bir fedakârlıkla ordusuyla paylaşmış, büyük bir dayanışma örneği göstermiştir.
Ordu ihtiyaçlarının karşılanmasında başka ülkelerden sağlanan yardımlar da önemli yer tutuyordu.
Bu yardımların bir kısmı para olarak, önemli kısmı ise silah ve cephane olarak yapılmıştı.
İslam halifeliğinin merkezi olan İstanbul’un, Hristiyan ordularınca işgal edilmesi ve Yunanların İzmir yöresinde halka yaptıkları zulüm ve baskı, Müslüman dış dünyada tepkiler uyandırıyordu.
Türkiye’ye yardım edebilmek için dünya müslümanları arasında bir eğilim oluşmuştu.
Bu bağlamda en büyük girişim, İngiliz sömürüsü altında yaşayan Hint Müslümanlarınca yapılmıştı.
Toplanan bağışlar Kızılay (Hilal-i Ahmer) yoluyla Türkiye’ye yollanmıştı.
Sovyet Rusya’dan hem parasal hem de silah ve cephane olarak sağlanan yardımlar, Karadeniz yoluyla ve Kafkasya üzerinden kara yoluyla Türkiye’ye ulaştırıldı.
İtalya, Anadolu’da işgal ettiği yerleri terk ederken bazı askerî malzemeyi bağış olarak bıraktı.
Aynı zamanda TBMM Hükûmeti’ne satın almalar yoluyla da askerî malzemeler verdi.
Fransa da özellikle 20 Ekim 1921’de imzalanan Ankara Antlaşması’ndan sonra, Güneydoğu Anadolu’dan çekilirken bazı araç ve gereçleri Türklere bıraktı.
Ayrıca bu tarihten itibaren Fransa’dan da askerî malzemeler satın almak mümkün oldu.
2.
5.
5.
Sakarya Meydan Muharebesi  (23 Ağustos–13 Eylül 1921) Kütahya-Eskişehir Muharebeleri’nden sonra Sakarya Irmağı’nın batısına yerleşen Yunan ordusunun kuvvetleri: 120.000 er, 386 top, 2.768 makineli tüfek, ve 18 uçaktan oluşmaktaydı.
Sakarya Irmağı’nın doğusunda savunma düzeni alan Türk ordusunun kuvvetleri: 96.326 er, 196 top, 825 makineli tüfek ve 2 uçaktan oluşmaktaydı.
Kral Konstantin, hazırlıklarını tamamlayan Yunan ordusuna “Ankara’ya!” emrini verdi.
23 Ağustos 1921 sabahı Yunan ordusunun saldırısı ile Sakarya Meydan Muharebesi başladı.
Bütün cephe boyunca çok şiddetli savaşlar oldu.
Sakarya Meydan Muharebesi başladı.
23 Ağustos Sakarya Zaferi kazanıldı.
13 Eylül 1921 1921 İnebolu KARADENİZ Kastamonu Koçhisar Çankırı Kalecik Ankara Bilgi Notu İstiklâl Yolu Mustafa Kemal Paşa “Gözüm Sakarya’da Dumlupınar’da, kulağım İnebolu’da” dediği İnebolu’dan Ankara’ya gelen kervan yolu Milli Mücadele için çok önemliydi.
İnebolu’ya gelen silah ve cephane Kastamonu’nun kahraman kadınları, yaşlıları ve çocukları tarafından kağnı arabalarıyla çok zor şartlarda Ankara’ya taşınıyordu.
Eli silah tutan erkekler cephelerde düşmana karşı çarpışırken, onlara ulaştırılacak bu silah ve cephaneler çok elzemdi.
İşte bu sebeplerden, İnebolu’dan Ankara’ya uzanan bu zorlu yola “İstiklal Yolu” denilmiştir (Görsel 2.24).
Görsel 2.24: İstiklal Yolu krokisi K MİLLÎ MÜCADELE 84 100 kilometrelik bir cephe üzerinde süren savaşlar sırasında, Türk cephesi yer yer kırılmış, cephenin yönü kuzey-güney doğrultusundan, doğu-batı yönüne dönmüştü.
Top sesleri Ankara’dan duyulur hâle geldiğindeYunan süvari öncü birlikleri de Polatlı’ya kadar ilerlemişti.
Bunun üzerine Başkomutan Mustafa Kemal, orduya şu emri verdi: “Hattı müdafaa yokur, sathı müdafaa vardır.
O satıh, bütün vatandır.
Vatanın her karış toprağı vatandaşın kanıyla ıslanmadıkça, terkedilemez…” (Görsel 2.25).
Bu emir ve strateji gereği Türk mevzileri birçok noktada kırıldığı halde, her alan ısrarla savunuldu.
Kaybedilen her hattın gerisinde yeni bir savunma hattı oluşturuldu.
Düşmanın ilerleyişi yavaşladı ve durdu.
22 gün ve 22 gece devam eden savaş, 13 Eylül 1921’de Türk ordusunun zaferi ile sonuçlandı.
Mustafa Kemal Paşa’nın “Sakarya Melhame-i Kübrası” olarak nitelediği bu savaşın kazanılmasında, en küçük rütbeden en üst rütbedeki askerlere; özellikle de Fevzi Paşa ve Başkomutan Mustafa Kemal’e kadar herkesin büyük bir payı vardır.
Öyle ki; bu savaşta askerlerine cesaret vermek için ön saflarda vuruşan 350 subay şehit düşmüştür.
Bu nedenle Sakarya Meydan Muharebesi’ne “Subay Savaşı” da denir (Harita 2.4), (Görsel 2.26).
Yunanlar bu savaşın sonunda saldırı güçlerini kaybettiler ve savunmaya çekildiler.
Böylece Türklerin 1683’te Viyana önlerinden başlayan geri çekiliş dönemi de son buldu.
19 Eylül 1921’de TBMM tarafından Başkomutan Mustafa Kemal’e, kanunla “Mareşal” rütbesi ve “Gazi” unvanı verildi.
Sakarya Zaferi’nin dış politikada da çok önemli sonuçları oldu.
Kafkas Cumhuriyetleri ile Kars Antlaşması yapılırken, Fransızlarla da Ankara Antlaşması imzalandı.
Görsel 2.25: Başkomutan Mustafa Kemal Paşa, Sakarya Muharebesi’ni yönetirken 1921 TBMM, Mustafa Kemal’e Gazilik unvanı ve Mareşallik rütbesi verdi.
Kars Antlaşması imzalandı.
13 Ekim 1921 Oku-yorum Halide Edip onbaşı anlatıyor: Bir hafta geçmeden Çal tepesi düştü.
Korkunç bir sessizlik.
Mustafa Kemal Paşa’nın gözleri o gece anlatılamayacak kadar acı içindeydi.
- Dinleniniz Paşam, yatınız, dedim.
- Hayır, haydi bir kahve daha içelim, diyerek, Ali Çavuş’a seslendi.
Gülerek bize baktığını gördüm.
Seslendi: - Gelin Hanımefendi, savaşıyoruz.
Yüzü, en çok sevdiği oyunu oynayan bir çocuk gibi, gülüyordu.
- Duatepe’ye hücum ediyoruz, dedi.
Halide Edip Adıvar, Ateşten Gömlek, s. 190-193 (Kısaltılmıştır).