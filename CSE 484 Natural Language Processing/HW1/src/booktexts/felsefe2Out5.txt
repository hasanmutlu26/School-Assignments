Oysa estetik duyarlılığı olan toplumlar, başka milletlerin ve yüzyıllar önce farklı uygarlıkların yapmış olduğu sanat eserlerine de değer vererek onları korur.
Gelecek kuşaklara bir kültürel miras olarak kalması için çaba gösterir.
Görsel1.35 Sümela Manastırı 100  7.3.
Yaşadığımız Şehirlerin Mimari Yapısının Estetik Açıdan Değerlendirilmesi  Hiç yaşadığınız şehrin siluetine bakarken üzülerek iç geçirdiğiniz oldu mu?
Ya da irili ufaklı yapıların, eğreti sokakların ruhunuzu daralttığı, kendinizi labirentin içindeymiş gibi kaybolmuşluk hissi yaşadınız mı?
Düşünelim Bu sorulara cevabınız evet ise yaşadığınız şehrin mimarî yapısı estetik özellikleri taşımamaktadır.
Şehirlerdeki yapılar, seyredenin duyarlılık ve kültürel geçmişine bağlı olarak, düzen ya da düzensizlik duygusuna, hoşlanmaya, ilgisizliğe ya da iticiliğe yol açar.
Tek tip oturma alanları, iş alanları, eğlence ve alışveriş alanları şeklinde birbirinden kesin çizgilerle ayrılan, sadece işlevselliğin ön plana alındığı bir şehir mimarisi estetik duyarsızlığın sonucudur.
“Güzel gören güzel düşünür” sözünde olduğu gibi güzel bir çevre, rahatlamaya hatta neşeye yol açar.
Bu nedenle bir şehir ve yapı mimarisinin aynı zamanda insanın psikolojik ve entelektüel ihtiyaçlarını da karşılayan estetik nitelikler de taşıması gerekir.
Günümüz maddeci dünyasında, çoğunlukla estetik Görsel 1.36 Edirne Selimiye Cami duygular göz ardı edilmektedir.
Teknolojik ilerleme ve bilimsel birikime rağmen pratik ve seri üretimden çıkmış malzemelerle basit, yüzeysel, emekten ve sanattan arındırılmış hatta çevreci olmayan yapı malzemeleri ile yapılan bir şehir mimarisi vardır.
Oysa tarihin en önemli medeniyetlerini incelediğimizde o dönemin şartlarında bile mimari üslup, sanat tarzı ve teknik olarak muhteşem yapılar inşa edildiği görülmektedir.
Çin, Roma, Hint, Mısır gibi uygarlıkların dünya kültür mirasına kazandırdıkları mimari eserlerin (estetik özellikleri nedeniyle) günümüzde tarihi eser olarak koruma altına alınması ve insanların binlerce kilometre uzaklıktan buraları görmeye gelmeleri bu konunun ne kadar önemli olduğunun göstergesidir.
Tarihi ve doğal mekanları günümüzde film 101 Siz de aşağıda verilen görselleri inceleyiniz.
Görsellerde yer alan binaları sanat tarzı, estetik kaygı ve mimari üslubu yönünden tabloda verilen ölçütlere göre örnekteki gibi değerlendiriniz.
Daha sonra siz de yaşadığınız şehrin mimari yapısını estetik açıdan çevrenizdeki insanlarla tartışınız.
mekanları olarak kullanıyor olmamız, bu doğal ve tarihi mekanlardaki anılarımızı fotoğraf çekerek kalıcı hale getirmeye çalışmamız güzeli görme arzumuzun dışa yansımasıdır.
Modern mimarinin ünlü isimlerinden Le Corbusier (Lü Korbisi) bir söyleşisinde; “Sen taşla toprakla bir şeyler yaparsın o bir yapıdır ama birden bir şey yüreğime dokunur, ah ne güzel derim.
İşte o mimaridir.” derken bir yapının mimari olarak estetik olmasının onun fiziki boyutunun yanında anlam boyutunun da olmasına bağlı olduğunu vurgulamaktadır.
Örneğin, Edirne Selimiye Cami ve Külliyesi taşıdığı iki üstün evrensel değer ile Unesco Dünya Miras Komitesi tarafından, kültürel varlık olarak Dünya Miras Listesi’ne dâhil edilmiştir.
Bunlardan birincisi fiziksel boyutu ile insanoğlunun yaratıcı dehasının bir başyapıtı olmasıdır.
Kubbesi, mekânsal konsepti, mimari ve teknolojik uyumu ile şehir peyzajını taçlandıran konumu; özgün tasarımı; orantı-simetri, düzen ve harmoni, çoklukta birlik gibi ölçüleri bünyesinde barındırmasıdır.
İkinci anlam boyutu ile de “insanlık tarihinde önemli bir aşamayı temsil eden bir yapı türü olması; tarihî ve kültürel birikimi yansıtması; ekonomik, dinsel, ahlaki, kaygılardan uzak duygusal ve zihinsel etkilenme ile hayranlık duygusu uyandırmasıdır.
Görsel 1.37 ve 38 Estetik özelliğe sahip mimari yapılar kente bir güzellik değeri katarken, estetikten yoksun yapılar ise kentin bütünsel görünümüne zarar vermektedir.
102 Şehrin ve Yapıların Mimari Estetik Ölçütleri Görsel 37 Görsel 38 Görsel 39 Görsel 40 1.
Şehrin mekânsal bütünlüğü toplumun tarihsel ve kültürel birikimini yansıtıyor mu?
2.
Şehrin veya yapının silueti sizde duygusal ve zihinsel etkilenme, hayranlık duygusu oluşturuyor mu?
3.
Yapılar konum ve yerleşim açısından yeteneğin, yaratıcılığın, özgünlüğün, hayal gücünün eseri mi?
4.
Ana cadde, bulvar ve meydan gibi işlek alanlarda bulunan yapılarda mimari doku ve estetiğin korunması sağlanmış mı?
5.
Yapı duvarlarında ve çatılarda reklam panoları, anten, tabela, panjur, klima üniteleri gibi görüntü kirliliği oluşturan unsurlar var mı?
6.
Yeşil alanlarda, hareketli, renkli ve ışıklı görünümleri ile şehrin peyzajını estetik yönden zenginleştiren materyaller mevcut mu?
7.
Şekil ve pozisyon benzerliğine dayanan, insanda birlik, düzen ve denge duygusu oluşturan simetriye sahip mi?
8.
Binalar ve bu binaların yükseklikleri ve kapladığı alanların, şehrin açık alanları ile (yani yollar, parklar, meydanlar, yeşil alanlar) arasında çevre düzeni açısından bir uyum ve oran var mı?
9.
Şehrin mimarisinde insan ölçekli planlamaya ve ölçüye mi önem verilmiş yoksa monotonluk, iç içe geçmişlik, abartılı yükseklikler gibi ölçüsüzlük mü barındırıyor?
Görsel 1.39 ve 40 Mimari yapılar sadece duyumsal olarak algılanmaz, belirli anlamlar da taşırlar, duyguları ifade ederler, ruh hâllerini etkilerler.
Hayır Hayır Evet Evet 103 7.
Uygulama: 1.
Sizce fotoğrafçılık sanat sayılabilir mi?
2.
Mehmet Akif Ersoy, “İstiklal Marşı yeniden yazılsın” diyenlere karşı “Onu ben bile bir daha yazamam” demiştir.
Şairin bu sözünde sanat eserinin hangi özelliği ifade edilmektedir?
ÖZET 1.Varlık felsefesinde (ontoloji), “varlık gerçekten var mıdır?” sorusuna cevap veren iki görüş vardır.
Bunlar: “Evet varlık gerçekten vardır” diyen realizm görüşü ile “hayır yoktur” diyen nihilizm görüşüdür.
Vardır diyenler varlığın mahiyeti konusunda ise farklı görüşler ileri sürmüşlerdir.
Varlığı maddesel (materyalizm), düşünsel (idealizm), hem maddesel hem düşünsel (düalizm), oluş, fenomen ve varoluş olarak kabul edenler olmuştur.
Evrende bir amaçlılık var mıdır sorusunu mekanizm ve teleolojik görüş “evet vardır” diye açıklar ancak mekanizm bu düzeni nedensellik bağlantısı ile açıklarken teleolojik görüş ise doğal dünyadaki düzeni açıklamak için bir zihne, bir amaç ya da ilahi planın etkisine başvurur.
Son olarak felsefeciler varlığın var olup olmadığını yorumlarken hem gerçek dünyada var olan (real varlık) hem de düşüncede var olan (ideal) varlıkları ele almışlardır.
2.Bilgi Felsefesi (Epistomoloji), insan bilgisinin imkân ve sınırlarını, kaynağını, ölçütlerini araştırır.
Doğru bilginin mümkün olup olmadığı konusunda iki farklı görüş vardır.
Kuşkucular (septisizm) mümkün olmadığını, dogmatikler ise mümkün olduğunu iddia ederler.
Dogmatikler bilginin kaynağı hakkında farklı görüşlere sahiptirler.
Doğru bilginin kaynağı rasyonalistlere göre akıl; ampiristlere göre duyu ve deneyimler; kritisizme göre hem akıl hem deney; entüisyonistlere göre sezgidir.
Bilginin kaynağında olduğu gibi sınırları konusunda da farklı görüşler vardır.
Realizm(- Gerçekçilik) göre bilginin sınırları yalnız zihinle sınırlanmaz; bilgi sınırsız bir alana sahiptir.
İdealizme göre insanın kendi zihinsel içerikleri ve algılarıyla sınırlıdır.
Kant’a göre insan bilgisi varlıkların bizim tarafımızdan bilinen yönü olan fenomenlerle (algılanabilen şeylerle) sınırlıdır.
Rasyonalistler ( akılcılar) ve entüistyonistler (sezgiciler), 104 bilgimizin sınırlarını deney ötesine geçebileceğini kabul ederler.
Ampirizm olarak adlandırılan duyumcular bu sınırı duyusal olarak algılananlarla belirlerken, pozitivizm (olguculuk) bilgimizin sınırlarını bilimlerin belirlediğini iddia eder.
Pragmatizme (faydacılık), bilgimizin sınırlarını, bilginin işlevi ve sonuçları ile belirlerken, neo-pozitivizm ise doğrulanabilen ve test edilebilen önermelerle sınırlamışlardır.
Doğru bilginin ölçütleri, uygunluk, apaçıklık, yararlılık, tümel uzlaşım ve tutarlılıktır.
Gerçekliğin bilgisini aynen yansıtan bilgi doğru bilgidir ancak bazı filozoflar, insanın doğrudan gerçekliği deneyimleyemeyeceğini savunurlar onlara göre duyular “gerçek”e ilişkin doğruyu değil, yalnızca, görünüşe ilişkin doğruyu vermektedir.
Görelilik (rölativizm) kuramı doğruluk iddialarının tümünü öznel kabul ettiği için ‘gerçeklik’ hakkında ‘mutlak doğrulara’ sahip olamayacağımızı söyler.
Nihilistler de bilinçten bağımsız bir gerçeklik var olmadığı için nesnel bir doğruluktan da söz edilemeyeceğini savunur.
Bilgi kaynakları olarak kabul edilen kitap, dergi, gazete, sosyal medya, televizyon, ve genel ağdan elde edilen bilgilerin güvenilir olması için eleştirel bir bakış açısıyla medyayı doğru okumayı bilen bilinçli bir medya okur-yazarı olabilmek gerekir.
3.
Evreni, insanı, insanın içinde yaşadığı toplumu, konu alan, gözlem ve deneye dayalı zihinsel etkinliklerin ortak adına bilim adı verilir.
Bilim felsefesinin amacı bilimin mantıksal yapısını, niteliğini, işleyişini incelemek ve aydınlatmaktır.
Dış dünyadaki olguları birbirine bağlayan yasaları bulma ve buna bağlı olarak ilerde meydana gelecek olayların nasıl ve ne zaman meydana geleceklerini öngörme çabasında olan bilim, belli aşamaların birbirini izlediği yöntemle bunu gerçekleştirir.
Bu aşamalar; problemin tespit edilmesi, betimleme(gözlem) ve açıklama (hipotez, deney, kuram ve yasa) aşamasıdır.
Felsefenin bir alt disiplini olan bilim felsefesi, bilimler üzerine düşünür, araştırır ve yorum yapar.
Felsefe sorduğu sorularla bilimlere yeni araştırma alanları açarken; bilim ulaştığı sonuçlarla felsefeye yeni sorular kazandırır.
Bilimin insanların yaşamında entelektüel ve pratik bir değeri de vardır.
Ayrıca bilimler gerek olumlu ve yapıcı gerekse olumsuz sonuçlara yol açacak biçimde kullanıldığı zaman, yaşantımızı doğrudan etkilemektedir.
105 4.
Ahlak felsefesi (etik), ahlakın yapısını, özünü ve doğasını felsefi açıdan inceleyerek, temel değer ve ilkelerin neler olduğu üzerinde durur, insan için neyin iyi, neyin kötü olduğunu tanımlamaya çalışarak olan ve olması gerekeni belirlemeye çalışır.
Bunu yaparken iyi ve kötünün ölçütünü, özgürlük ve sorumluluk arasındaki ilişkiyi, mutluluk ve iyi arasında nasıl bir bağ olabileceğini, özgürlüğün ve sorumluluğun ahlaki ve hukuk kuralları ile nasıl sınırlanabileceğini göstermeye çalışır.
İyi ve kötünün ölçüsünü nesnel, evrensel olarak kabul edenlerin yanında; bireysel yaşamda görece ve öznel olduğunu savunanlar da vardır.
Sorumluluk ve özgürlük, eylemi ahlaki yapan en önemli iki özelliktir.
İnsanların bilinçli ve karar verme özgürlüğü ile iyi ve kötü arasında seçimi bilerek ve isteyerek yapması, sonucunda nelerin olabileceğini bilmesi ve sonuçlarını üstlenmesi sorumluluğu beraberinde getirir.
Bazı filozoflar insanın eylemlerinde özgür olmadığından davranışlarından sorumlu tutulamayacağını söylerken, tercihler arasında “karar verme” olgusu nedeniyle insanın özgür olduğunu, dolayısıyla davranışlarından sorumlu tutulacağını iddia edenler vardır.
İnsan ahlaki eylemlerde bulunurken neyi amaçlar sorusunu kimi filozoflar mutluluğu kazanmak, kimi filozoflar da ödeve uygun hareket etmiş olmak şeklinde cevaplamışlardır.
Filozoflar, mutluluğu iyilik, yarar ve haz kavramı ile ilişkilendirerek ele almışlardır.
İnsanların görevleriyle ilgili sorumluluklarını yerine getirirken belli kurallara göre hareket etmek zorundadırlar.
İstedikleri gibi hareket etme özgürlükleri yoktur.
Bireyin nasıl davranacağını belirleyen ahlak yasaları evrensel bir nitelik taşır mı sorusunu hazcı, egoist ve anarşizmi savunan görüşler “hayır” şeklinde cevaplandırırken; “evet” diyenlerden bazıları insanın öznel yaşantıları ve isteklerini gerekçe göstermişler bazı filozoflar da bu yasanın Tanrı veya doğa kaynaklı olduğunu iddia etmişlerdir.
5.
Din felsefesi eleştirel, akılcı, tutarlı, objektif sorgulama yöntem ve ilkeleri ile dini temellendirmeye çalışır.
Din felsefesinin en temel sorusu, Tanrı’nın var olup olmadığı sorusudur Ateizm Tanrı’nın varlığını reddeden; agnostisizm bilinemeyeceğini söyleyen; teizm, deizm, panteizm, panenteizm ise Tanrı’nın varlığını kabul eden görüşlerdir.
Evrenin başlangıcı ve sonu meselesi hem felsefenin, hem dinin hem de bilimlerin ilgilendiği bir konudur.
Materyalist görüş evrenin ezelî (öncesiz) ve ebedî (sonsuz) olduğunu kabul ederken bazı filozoflar ve bilimdeki bing bang teorisi evrenin bir başlangıcı ve sonu olduğunu iddia eder.
Felsefe tarihinde ruhun ölümsüz olduğunu savunanların yanı sıra, ruhun da beden gibi ölümlü olduğunu savunan filozoflar olmuştur.
Teoloji (ilahiyat/ Tanrıbilimi) ile din felsefesi birbirinden farklıdır.
“Ben kimim”?, “Varlığımın amacı nedir?” gibi sorular hem felsefeyi hem bilimi hem de dini ilgilendirmektedir.
Bu üç alan insanı kendi bakış açısına göre tanımlamışlar ancak bu tanımların hepsi eksik kalmıştır.
106 6.
Siyaset felsefesi, birey-devlet ilişkisi, iktidarın kaynağı, ideal düzenin olanaklılığı gibi konuları olması gereken açısından ele alan felsefe alanıdır.
Siyaset felsefesinin üzerinde durduğu sorulardan biri de “Devlet iktidar gücünü hangi kaynağa dayandırarak meşru kılmaktadır?
sorusudur.
İktidar, toplumun ve bireylerin çıkar ve isteklerine hizmet ettiği sürece meşruiyet kazanmaktadır.
Çünkü iktidar toplumsal rızaya dönüşmedikçe bir zoru, zorunluluğu ve zorbalığı temsil eder.
İktidarlar kaynağını ya gelenek ve yerleşik inançlardan ya liderde doğuştan getirildiği ve olağanüstü olduğu kabul edilen bireysel güç ve niteliklerden ya da yazılı hukuk kurallarından alır.
Hak, özgürlük, adalet siyaset felsefesinin temel kavramlarındandır.
Temel hak ve özgürlükler; kişisel haklar, toplumsal ve ekonomik haklar ile siyasi haklar olmak üzere üç gruba ayrılır.
İdeal bir düzen arayışı filozofları iki gruba ayırmıştır.
İdeal bir düzenin mümkün olamayacağını savunanlar, ya insan doğasından ya da devletle ilgili analizlerinden yola çıkarlar.
Sofistler ve nihilistler bu görüştedir.
İdeal düzenin olabileceğini savunanlar ise özgürlük, eşitlik ve adaleti temel alan görüşler ileri sürmüşlerdir.
Siyaset tarihinde birey-devlet ilişkisi, ‘devlet birey için vardır’, ‘birey devlet için vardır’ şeklinde ortaya çıkmışken günümüzde bu ilişki yasalar çerçevesinde karşılıklı hak ve görevlere bağlı olarak dengelenmiştir.
7.
Sanat felsefesi diğer adıyla estetik, estetik tutumun ve estetik değerin ne olduğunu, sanat eserlerinde yaratılan güzelliğin anlamını araştırır.
Sanat felsefesinin önemli kavramlarından olan güzel filozoflarca farklı şekillerde tanımlanmıştır.
Güzeli uyum, matematiksel orantı olarak tanımlayanların yanında güzelliğin varlıklarda ve olaylarda değil, onlara yansıyan idealar âleminde olduğunu söyleyerek metafiziğe dayandıranlar vardır.
Güzelin, Hiçbir karşılık gözetmeksizin hoşa giden, estetik haz alınanın ya da “güzel olan” ile “güzel bulan” arasındaki ilişkinin bir özelliği olduğunu belirtenler de olmuştur.
Sanat ise insanların gördükleri, işittikleri, his ve tasavvur ettikleri olayları ve güzellikleri, insanlarda estetik bir heyecan uyandıracak şekilde ifade etmeleridir.
Sanatı oyun, taklit, hayal gücünün nesneleşmiş hâli olarak görenler de vardır.
Sanat eseri, özgün, kalıcı, evrensel, tek ve biricik, estetik kaygı ile oluşur.
Sanatçıların sanatsal duyarlılığı taşımaları yanında sanat eğitimi yoluyla toplumdaki bireylerde de estetik bakış açısı ve zevki geliştirmek mümkündür.
107 1.
ÜNİTE ÖLÇME VE DEĞERLENDİRME SORULARI 1.“Görme engelliler onları görmese de yıldızlar vardır” önermesi varlık felsefesinde hangi sorunun cevabı olabilir?
A) Gerçekten bir şey var mıdır?
B) Varlığın mahiyeti nedir?
C) Evrende bir amaçlılık var mıdır?
D) Varlık türleri nelerdir?
2.
Herakleitos’un “Aynı nehirde iki kez yıkanılmaz” sözü ile vurgulamak istediği nedir?
A) İnsanın sınırsız bir bilme isteği olduğu B) Her şeyin değişme halinde olduğu C) Varlıkların özünün bilinemeyeceği D) Yararlı olan bilginin mutlak olduğu 3.
J.Locke “Zihnimiz doğuştan bomboş bir levha gibidir” sözüyle aşağıdakilerden hangisine karşı çıkar?
A) Bilgilerimiz sonradan deneyle elde edilir B) İnsan zihninde hiçbir bilgi yoktur.
C) Bilgiler doğuştandır.
D) Gerçek mutlak bir bilgi yoktur.
4.
‘‘Hiçbir şey var değildir Var olsa da bilinemez Bilinse de başkasına öğretilemez.’’ Bu görüşleri savunan düşünürün anlatmak istediği aşağıdakilerden hangisidir?
A) İnsan dış dünyada bulunan varlıkların bilgisini edinebilir.
B) Doğru bilgiye ulaşmak imkânsızdır.
C) İnsan bilgisinin sınırını dilin yapısı belirler.
D) Bilgiyi belirleyen nesnenin özellikleridir.
108 5.
“Yaz ayları sıcak olursa kış ayları da o kadar soğuk olur” genellemesi bilimsel bir nitelik taşımaz.
Buna göre bir bilginin bilimsel nitelik taşıması için hangi özelliğe sahip olması gerekir?
A) Bilimsel yöntemle elde edilmesi B) Metafiziği reddetmesi C) Kendi içinde çelişki barındırmaması D) Evrensel ve nesnel olması 6.
Aşağıdakilerden hangisi bilim felsefesinin ele aldığı konular arasında yer almaz?
A) Bilimin ne olduğu B) Bilimin sınırları C) Bilim türleri D) Bilimin insan yaşamındaki değeri 7.
“Karnı tıka basa doymuş bir domuz olmaktansa, bedbaht ama bilge bir Sokrates olmayı tercih ederim” J.Mill’in bu sözünde vurgulamak istediği nedir?
A) Ödev duygusuyla yapılan eylemler ahlakidir.
B) Olabildiğince çok sayıda insana yarar sağlayan eylemler iyidir.
C) İyiyi ve kötüyü bilerek yaşayan insan mutlu olur.
D) Entelektüel hazlar maddi hazlardan üstün tutulmalıdır.
8.
J.P.Sartre’ın “İnsan kendisini nasıl yaparsa öyle olur” sözü ahlak felsefesi ile ilgili yargılardan hangisine karşılık gelir?
A) İnsanı iyiye doğru iten iç sestir B) İnsan eylemlerinde özgürdür C) Ölçülü olmak insanı iyiye götürür D) Acıdan kaçıp hazza yönelmek iyidir 9.
Vahye dayalı dinlerdeki Tanrı inancının adı aşağıdakilerden hangisidir?
A) Teizm B) Monoteizm C) Deizm D) Agnostisizm 109 10.
I. Pythagoras’a göre güzel, hoşa gidendir.
II.
Platon’a göre güzel, idealar âlemindedir.
III.
Aristo’ya göre güzel, orantıdır.
IV.
Kant’a göre güzel, uyumdur.
Yukardaki eşleştirmelerin doğru olması için hangi filozofların isimleri yer değiştirmelidir?
A) I ve II B) II ve III C) II ve IV D) I ve IV 11.
Aşağıda sanat ve sanat eseri için söylenen ifadelerden hangisi yanlıştır?
A) Sanat duygu ve duyarlılığa dayalıdır.
B) Bir sanat eseri doğru veya yanlış olarak değil, güzel veya çirkin olarak değerlendirilir.
C) Sanat insana özgü bir etkinliktir.
D) Sanattaki güzel kendiliğinden var olandır.
12.
Aşağıdaki ifadelerden hangisi yanlıştır?
A) Evrenin başlangıcı ve sonu meselesi hem felsefenin, hem dinin hem da bilimlerin ilgilendiği bir konudur.
B) Din felsefesinin diğer adı teolojidir.
C) Din felsefesi dinsel kavram ve inançlara ilişkin anlayışımızı derinleştirmek ister.
D) Deizme göre tüm varlıklar Tanrısal özün birer görünüşüdür.
13.
Aşağıdakilerden hangisi ideal düzenin olabileceğini kabul eden görüşlerden biri değildir?
A) Eşitliği esas alan yaklaşım B) Özgürlüğü esas alan yaklaşım C) Nihilizm D) Adaleti esas alan yaklaşım 14.
“Dün geçti, bugün var mı?
Gençliğine güvenme ölen hep ihtiyar mı?
Var mı durup yerinde sayan Saçındaki aklar yalan mı?” dizeleri hangi varlık görüşünü ifade eder?
A) Varlık maddeseldir B) Varlık oluştur C) Varlık görünendir D) Varlık zihinseldir 110 1.
ÜNİTE İÇİNDEKİ UYGULAMALARIN CEVAP ANAHTARI 1.
Uygulama: Varlık Felsefesi 2.
Uygulama: Bilgi Felsefesi I. Leibniz bu soruyu bir filozof tavrıyla değil fakat bir din bilimcisi tavrıyla yanıtlamıştır.
Çünkü ona göre dünyanın gizemli varlığı, bizi bu dünyanın yaratıcısı olan zorunlu bir varlığa götürmektedir.
Başka bir deyişle Leibniz, bir bütün olarak varlığın temelini ve kaynağını Tanrı’da bulduğunu öne sürmektedir; kendisi yaratılmamış olan Tanrı her varlık ya da yaratığın nedeni olmak durumundadır.
II.
1-Demokritos,2-Platon,Hegel, 3-Descartes 4-Herakleitos,,5-Sartre, Niçe 6-Husserl III.
1)D, 2)Y Doğrusu“Realizm”, 3)D, 4)Y Doğrusu "İdealizm", 5)Y Doğrusu‘‘Düşünsel Varlık’’, 6) D, 7) Y Doğrusu ‘Varlığın Mahiyeti nedir?’ 8) D IV.
“Varlık oluştur.
Evrendeki her şey değişme hâlindedir, hiçbir şey durağan değildir” diyen Herakleitos’un görüşünü ifade etmektedir.
I.
Bilginin Sınırları 1.
Berkeley’e göre bireyin kendi zihinsel içerikleri ile, 2.
Kant’a göre varlıkların bizim tarafından bilinen yönü olan fenomenlerle 3.
Realistlere göre dışımızdaki dünyanın, evrenin sınırları ile 4.
Ampiristlere göre duyusal olarak algılananlarla 5.
Entüistyonist ve realistlere göre doğuştan gelen önsel bilgiler ve deney ötesi de dâhil olacak şekilde geniştir.
6.
Pragmatistlere göre bilginin işlevi ve sonuçları ile 7.
Pozitivistlere göre bilimsel bilgilerle 8.
Neo Pozitivistlere göre doğrulanabilen önermelerle sınırlıdır.
II.
1.
Uygunluk 2.
Yarar 3.
Tümel uzlaşım 4.
Tutarlılık 5.
Apaçıklık III.
Doğru Bilgi Mümkün müdür?
Hayır, mümkün değildir diyen görüşler: Septisizm ve Sofistler Evet, mümkündür diyen görüşler: Rasyonalizm (akılcılık), Ampirizm (deneyimcilik) Kritisizm (deney+akıl), Entüisyonizm (sezgicilik) 111 3.
Uygulama: Bilim Felsefesi 4.
Uygulama: Ahlak Felsefesi 7.
Uygulama: Sanat felsefesi I.
D şıkkı II.
1) Nesnel, öznel 2) Betimleme 3) Bilimsel Yöntem 4) yasa, hipotez III.
1) Bilimin 2) Bilimin 3) Hem felsefenin hem bilimin 4) Felsefenin 5) Felsefenin-Bilimin 6) Hem felsefenin hem bilimin I.İnsanların yapması gereken işleri bir başkasının kendisi için yapmasını beklemeleri, sorumluluk duygusunun kazanılmadığını gösterir.
II.
1-d 2-c 3-e 4-b 5-i 6-h 7-g 8-a 9-f III.
Cevap A şıkkı I. a) Felsefe c) Din d) Bilim 5.
Uygulama: Din Felsefesi b) Felsefe II.
III.Tanrı’nın varlığının ya da yokluğunun kanıtlanamayacağı düşüncesi karşısında insanın karasız kalamayacağını ifade eden Pascal’ın bu eleştirisi agnostisizm ile ilgilidir.
6.
Uygulama: Siyaset felsefesi I.
1.
Sofistlerdir 2.
Nihilizm ya da anarşizm 3.
Liberalizm 4.
Eşitlik, özgürlük, adalet 5.Demokratik II.
1.D 2.Y 3.D 4.D I.“Evrende madde ve ruh öylesine ahenkli bir şekilde birleşmiş ve kaynaşmıştır ki sanatın ve sanatçının amacı tabiatı taklit olmalıdır” diyenlere göre fotoğrafçılık sanattır.
Ancak, sanat eserinin, gerçeğin yalın bir taklidinden çok daha farklı bir şey olduğunu savunanlara göre, resim, heykel gibi bazı sanatlarda taklit sadece bir vasıta olabilir.
Oysa edebî sanatlar gibi alanlarda hayal gücü taklitten daha güçlüdür.
Sanat eseri sanatçının doğal olana kendi ruhunun derinliklerindeki güzelliği, sabrını, iç çatışmalarını, duygularını katmasıyla oluşur.
O nedenle fotoğrafçılık sanat olamaz.
II.
Sanat eseri sanatçının bütün benliğiyle ortaya konulduğundan her zaman tek, eşsiz ve benzersizdir.
Kopya edilebilir ama asla tekrarlanmaz.
1.
ÜNİTE CEVAP ANAHTARI 1 2 3 4 5 6 7 8 9 10 11 12 13 14 A B C B A C D B B D D D C B 1-d 2-c 3-b 4-a 5-f 6-e 112 İyi kitaplar okumak,geçmiş yüzyılların en ünlü beyinleriyle sohbet etmeye,hatta bu yazarların en iyi düşüncelerini bize açtıkları bir sohbete benzer.
R.Descartes 2.ÜNİTE FELSEFİ OKUMA VE YAZMA 113 2.1 Felsefi Bir Metnin Analizi 2.2 Alternatif Görüş Geliştirme 2.3 Felsefi Deneme  2.3.1 Felsefi Deneme Nedir?
Özellikleri  2.3.2 Felsefi Deneme Örneği 2.4 Felsefi Akıl Yürütme Becerisinin Farklı Alanlarda Kullanımı • Felsefi Bir Metnin Analizi • Felsefi Deneme Yazma Kuralları • Alternatif Görüş Geliştirme • Felsefi Akıl Yürütme Becerisi NELER ÖĞRENECEĞİZ?
ANAHTAR KELİMELER • Felsefi Deneme • Tutarlılık • Temellendirme • Sistematik 2.
ÜNİTEYE GİRİŞ Bireysel ve toplumsal varoluşumuza ilişkin etik, estetik, epistomolojik ve ontolojik sorular sorma ve cevaplarını arama etkinliği olan felsefede, her felsefe makalesi ya da metni bir parça felsefedir.
Felsefe öğrenmek, filozofça düşünmeyi öğrenmeyi gerektirir.
Felsefe metni okurken, dinlerken, yazarken ya da tartışırken felsefe yapmaktan kaçınamazsınız.
Felsefe okumak yalnızca başka insanların düşündüklerini öğrenme meselesi değildir.
Aynı zamanda diğer filozofların ne söylediğini ve söyledikleri bağlamı bilmeyi de gerektirir.
Felsefi makale okunduğunda okuyucudan özgün bir şey üretmesi beklenmez.
Okuyucunun vardığı sonucu savunmayı öğrenmesi, açıklama, yorumlama, eleştirme, alternatif görüş ve düşünce öne sürme faaliyetleri içine girmesi beklenir.
Daha önceki ünitelerimizde felsefenin anlamını, felsefi düşünmenin temel özelliklerini ve felsefenin temel problemlerini öğrendik.
Bu ünitemizde ise öğrencilerin okudukları herhangi bir felsefi metni analiz etmelerini ve değerlendirmelerini, metinle ilgili kendi görüşlerini ifade etmelerini, bu görüşleri gerekçeleriyle savunmalarını, konuyla ilgili değişik bakış açıları oluşturmalarını ve konuya eleştirel olarak bakmalarını, felsefi akıl yürütme becerilerini başka alanlarda kullanabilmelerini sağlamak amacıyla felsefi okuma ve yazma ile ilgili uygulamalara ağırlık verilecektir.
Felsefe konularını ele alan, felsefi problemler üzerinde duran metinlere “felsefi metin” denir.
Kelimelerin daha çok kavramsal yanlarının ortaya çıktığı, dilin bilgi vermek amacıyla kullanıldığı bu metinlerde soyutlamalardan yararlanılır.
Bu nedenle felsefe kitabı ya da felsefi makale okumak oldukça karmaşık görünen, alışılmamış düşüncelerle mücadele etmek gibidir.
Bununla birlikte, okumanız gereken felsefi metinleri anlama şansınızı artırabilen birkaç strateji vardır.
Bunlar; 1.
Felsefi metin okumada öncelik, filozofun görüşlerinin gerçek olup olmadığı değil, ileri sürülen görüşleri “anlamak” olmalıdır.
Bir şeyi anlamak onu başka sözcüklerle, düHerhangi bir felsefi metin okumanın hikâye, gazete, roman gibi okumalardan farkı olmalı mıdır?
Düşünelim  2.1 Felsefi Bir Metnin Analizi 114 115 şüncelerle ve olgularla ilişkilendirebilmektir.
2.
Filozofların görüşlerini bildirmede kullandıkları kendilerine özgü yöntemleri olduğu için bunları önceden bilmek (örneğin Sokrates’in “doğurtma yöntemi”, “Descartes’in “kuşkuculuk yöntemi” gibi) okumada çok yardımcı olur.
3.
Felsefi metinde geçen kavramların, filozofların kullandığı Türkçe ya da yabancı teknik terimlerin (etkileşimcilik, apriori, cogito gibi) ne anlama geldiği bilinmediği takdirde anlamak zorlaşacaktır.
Bunların felsefe sözlüğünden karşılıklarının bulunması yararlı olur.
Temel kavramları belirlemeye dönük tanımlamalar yapılması metni yeterince anlayabilmek için bir zorunluluktur.
4.
Felsefi okumak aktif olmayı gerektiren bir faaliyettir.
Yalnızca başka birinin düşüncelerini almakla yetinmeyip, okuduklarınız hakkında düşünmeniz ve onları sorgulamanız da gerekir.
Felsefi metin okumak bir roman ya da gazete okumaktan çok daha yavaş bir süreçtir.
Okuduklarınızla gerçekten etkileşime girmeden sözcüklere göz gezdirirseniz, daha derine inmeden sadece ana fikri belirlenecek bir şey olarak ele alırsanız felsefe alanında fazla ilerleme kaydedemezsiniz.
Okumada aktif olmanın diğer şartları şöyle sıralanabilir: a Felsefi düşünce araştırmaya ve eleştirel bir tavra dayandığı için sorgulama kurallarına uygun olarak yani sorulardan yola çıkarak metinde ele alınan temel problemin ortaya konması gerekir.
b. Felsefede ilerleme her zaman muhakemeyle (akıl yürütmeyle) olur.
O yüzden filozofun metinde hangi felsefi problemi ya da problemleri ele aldığı tespit edildikten sonra bu probleme filozofun bakış açısı ve ulaştığı sonucun analiz ve değerlendirilmesi yapılmalıdır.
Bunun için kavramlar arasında ilişkiler kurmak, her sözcüğü onu oluşturan temel unsurları belirledikten sonra çözümlemek ve ayırmak gerekir.
Bilgi Kutusu Okuma, yazılı bir metnin karşısında yapılan anlamlandırma sürecidir.
Düşünsel bir süreç olan felsefi metin okuma etkinliği ile kazanılabilecek bazı yetiler şöyle belirtilebilir: Felsefenin temel sorunları hakkında tutarlı düşünme, düşündüklerini temellendirebilme, alternatif açıklama biçimlerini geliştirme, çözümleme ve sentez yeteneği kazanma, bir metni eleştirebilme yetisini kazanma, aynı durumu ya da olayı farklı yorumlayabilmek için akıl yürütme yetisi ve sezgisel düşünebilme yeteneğini kazanmadır.
Görsel 2.1 116 c. Betimsel, onaylayıcı ya da dogmatik bir çözümlemeden kaçınmak gerekir.
Filozofun sonuca hangi argümanlarla ulaştığına, filozofun temel varsayımlarının ileri sürülen kanıtlarla desteklenip desteklenmediğine ve en son olarak da savunulan fikirlerin güncel sorunların anlaşılmasında ve çözümünde nasıl bir katkı sunabildiğine bakılmalıdır.
d. Okunulan metnin kenarlarına kendi kuşkularınızı ve itirazlarınızı yazmak, okuduklarınızı çevrenizdeki insanlarla tartışmak, durup okuduklarınızı ayrıntılı bir şekilde düşünmeye zaman ayırmak da aktif okuyucu olmanın şartlarındandır.
Şimdi aşağıda yer alan felsefi metni okuyalım ve belirtilen kriterler doğrultusunda analiz ve değerlendirmemizi yapalım.
Felsefi Metin NİKOMAKHOS’A ETİK (…) İnsanın erdemi insanıniyi olmasını ve kendi işini iyi gerçekleştirmesini sağlayan huy olmalı.
Sürekli ve bölünebilir olan her şeyi bölüp daha çoğunu, bize göre yapabiliriz; eşit olan ise aşırılık ile eksikliğin bir ortasıdır.
Bir şeyin ortası, iki ucundan eşit uzaklıkta olana diyorum ki bu herkes için bir ve aynı şeydir; bize göre orta ise ne fazla ne eksik olana diyorum; bu ise tek değildir, herkes için aynı değil.
Örneğin bir şeyin çoğu on, azı iki ise şeye göre alındığında ortası altı olur çünkü eşit şekilde birini aşıyor, diğeri tarafından aşılıyor; bu ise matematiksel oranlamaya göre ortadır.
Oysa bize göre ortayı böyle almamak gerekir; nitekim biri için on beş kilo yemek çok, üç kilo yemek az ise, beden eğitimcisi dokuz kilo yemeği gerekli bulmayacaktır; çünkü bu da bunu yiyecek olan için az da olur çok da.
Demek her bilen kişi aşırılık ile eksiklikten kaçar, ortayı arar, onu tercih eder; bu orta ise şeyin ortası değil, bize göre orta olandır.
Demek ki, eğer her bilim kendi işini ortaya bakarak ve işlerine buna göre yön vererekiyi biçimde gerçekleştiriyorsa erdem de eğer doğa gibi her sanattan daha kesin ve iyi iseortayı hedef edinmek olsa gerek.
Kastettiğim karakter erdemidir çünkü o etkilenimlerle ve eylemlerle ilgili; aşırılık, eksiklik ve orta ise bunlarda olur.
Örneğin korkma, cesaret etme, arzu etme, öfkelenme, acıma ve genelde haz almaya ya da acı duymaya daha az ve daha çok olur, her ikisi de iyi değil.
Oysa gerektiği zaman, gereken şeylere, gereken kişilere, gerektiği için, gerektiği gibi bunları yapmak orta olandır ve en iyidir, bu da erdeme özgüdür.
Aynı biçimde eylemlerde de aşırılık, eksiklik ve orta söz konusudur.
Erdem ise aşırılığı yanlış olan, eksikliği yerilen, ortası övülen ve isabetli olan etkilenimlerle ve eylemlerle ilgili; övülmek ve isabetli olmak da erdeme özgü.
Demek erdem bir tür orta olmadır; ortayı amaç edinir.
Ayrıca yanlışa düşmek pek çok biçimde, isabetli olmak ise tek biçimde olur; bu nedenle de aşırı ile eksiklik kötülüğe, orta ise erdeme özgüdür.
117 (…) O hâlde erdem, tercihlere ilişkin bir huy; akıl tarafından ve aklı başında insanın belirleyeceğiyle belirlenen, bizle ilgili olarak orta olan huydur.
Bu biri aşırılık, öteki eksiklik olan iki kötülüğün ortasıdır; kötülük etkilenimlerde ve eylemlerde gerekenden aşırı ya da eksiğidir, erdem ise ortayı bulma ve tercih etmedir.
Bunun içinvarlığı bakımından ve ne olduğunu dile getiren söz bakımından erdem orta olmadır.
En iyi ile iyi bakımından ise uçta olmadır.
Ama her eylem ile her etkilenimin orta olması söz konusu değildir; nitekim bunlardan kimi adlandırılan kötülüğü içerir: Söz gelişi hasetlik, arsızlık, kıskançlık, eylemler içinde de zina, hırsızlık, adam öldürme çünkü bütün bunların ve bu gibi şeylerin aşırılıklarının, eksikliklerinin değil, kendilerinin kötü olduğu söylenir.
O hâlde bunlarda isabetli olmak olanaklı değildir.
Bunların iyi olması olmaması, zina konusunda olduğu gibi, kimle ne zaman yapmak gerektiği söz konusu değildir; Bunlardan birini yalnızca yapmak yanlış yapmak olur.
Aynı şekilde haksızlık yapmak, korkak olmak, haz peşinde koşmak konusunda da orta olma ve aşırılık eksiklik olduğunu ileri sürmek söz konusu değildir çünkü bu şekilde aşırılığın ve eksikliğin ortası diye aşırılığın aşırılığı ile eksikliğin eksikliği olacak.
Buna karşın orta, bir bakıma uç olduğu için, ölçülülük ile yiğitlikte nasıl aşırılık ya da eksiklik yoksa onların da ortası, aşırılığı-eksikliği yok; nasıl yapılırsa yapılsın yanlışlığa düşülür.
Genel olarak söylenirse ne aşırılığın ne eksikliğin bir ortası ne de ortanın eksikliği ya da aşırılığı vardır.
(…) İkisi aşırılık ile eksiklik şeklinde kötülük, biri de orta olma erdemi olmak üzere (sayısı) üç olan tutumların hepsi, belli bir biçimde birbirleriyle bir karşıtlık içindedir; uçlar hem ortaya hem birbirlerine, orta ise uçlara karşıttır.
Nasıl eşit, daha küçüğe göre daha büyük, daha büyüğe göre daha küçükse etkilenimlerde ve eylemlerde orta huylar eksikliklere göre aşırı, aşırılıklara göre eksik oluyor.
Yiğit korkağa göre cüretli, cüretliye göre korkak görünüyor.
Aynı biçimde ölçülü, duygusuza göre haz düşkünü, haz düşkününe göre duygusuz, cömert cimriye göre savurgan, savurgana göre cimri görünür.
Bu nedenle uçlarda olanların her biri orta olanını ötekinin tarafına doğru iter.
Korkak yiğide cüretli, cüretli de korkak der.
Öteki durumlarda da bu böyle.
Bunlar birbirlerine böyle karşıt olduklarından, uçlar birbirlerine, ortaya olan karşıtlıklarından daha karşıttır.
O hâlde karakter erdeminin orta olma olduğu ve ne şekilde orta olduğu: Biri aşırılık öteki eksiklik olan iki kötülüğün ortası olduğu ve etkilenimlerde ve eylemlerde ortayı hedef edinmekle böyle olduğu yeterince belirtilmiş oldu.
Bu nedenle erdemli olmak güç iştir, söz gelişi bir dairenin ortasını bulmak herkesin değil, bilenin işidir; aynı şekilde 118 öfkelenmek, para vermek ve harcamak herkesin yapabileceği kolay bir şeydir; ama bunların kime ne kadar ne zaman, niçin, nasıl yapılacağı ne herkesin bileceği bir şey ne de kolaydır.
Bunları iyi yapmanın ender, övülesi, güzel bir şey olmasının nedeni de bu.
Bunun için Kalypso’nun öğütlediği gibi, ortayı arayanın önce ona daha karşıt olandan uzak kalması gerekiyor.
(…) Nikomakhos’a Etik, Aristoteles, Çeviren: Saffet Babür Metinde Geçen Felsefi Kavramlar Erdem, Haz, İyi, Kötü, Ahlaki Eylem, Ahlak Yasası, Orta Yol, Aşırılık, Eksiklik Metinde Ele Alınan Felsefi Problemler 1.
Erdem nedir?
Nasıl erdemli olunur?
2.
İnsanın ahlaki eylemlerinde uymak zorunda olduğu bir ilke var mıdır?
3.
Orta yol nedir?
Orta yolun ölçüsü nedir?
Orta yol ilkesi tüm eylemler için geçerli midir?
4.
İyi ve kötünün ölçütü nedir?
5.
İnsan için iyi yaşam nasıl olmalıdır?
Metinde Ele Alınan Felsefi Problemlere Filozofun Bakış Açısı Doğu felsefesinden, Antik Yunan Felsefesine ve İslam Düşüncesine kadar bütün düşünce ve ahlak sistemlerinde karşımıza çıkan “orta yol” düşüncesinde dengeli ve aşırılıklardan uzak bir yaşamın önemi vurgulanmış, aşırılıklar içinde yaşamın kaçınılması gereken bir yaşam biçimi olduğu tavsiye edilmiştir.
1.
Aristo, “Nikomakhos’a Etik” adlı eserinde “erdem nedir?” sorusunu cevaplamaya çalışır.
Ona göre erdem, iki aşırı uç arasında “doğru ortayı” bulabilmektir.
Yani aşırılık ve eksiklik bakımından erdem, orta olandır.
Aristo’nun erdeme bakışı diğer filozoflardan (örneğin Sokrates’ten) farklıdır.
Aristo’ya göre erdemin ne olduğunu bilmek önemli değildir.
Önemli olan erdemli olmaktır.
Cömertliğin ne olduğunu bilmek bizi cömert yapmaz, bu erdemi aynı zamanda eyleme dönüştürmemiz bizi erdemli kılar.
Aristo her erdemin, her biri kötülük olan iki uç arasında bir orta olduğunu ifade eder.
Görsel 2.2 Ahlaki erdem, iki aşırı uç arasındaki “altın orta” dır.
119 Örneğin cömertlik erdemi aşırılık olan savurganlıkla eksiklik olan cimrilik arasında; yine aynı şekilde ince sözlülük erdemi sululuk ile kabalık, ağır başlılık erdemi ise utanmazlık ile utangaçlık arasında olan erdem örnekleridir.
2.
Aristo’ nun bakış açısına göre insanın ahlaki eylemlerinde uymak zorunda olduğu temel ilke “ölçülülük erdemidir”.
Ölçülülük erdemi ise bir erdemin iki aşırı uç arasında orta olması, ölçülü bir şekilde gerçekleştirilmesidir.
Ölçülülüğün hem kendisi bir erdemdir hem de erdemlerin eksikliğini veya aşırılığını belirlemek için kullanılan bir ölçüttür.
Örneğin, bir erdem olarak cesaret, korkulacak şeylerin söz konusu olduğu durumlarda, korkulacak olanla korkulmayacak olanı bilmektir; diğer bir deyişle iki uç olan korkaklık ile atılganlık durumlarında ölçülü olan ‘‘orta yol”dur.
3.
Aristo’nun orta yol anlayışını tarif ettikten sonra filozofun “doğru orta” ya yani orta yola bakış açısını şu şekilde analiz edebiliriz: Metinde iki çeşit “orta yol” dan söz edilmektedir.
a.
“Çoğu on azı 2 olan bir şeyin ortası altı olur” derken “herkes için bir ve aynı olan orta”dan yani matematiksel bir orandan söz eder.
Burada yapılan sayısal kıyastır ancak bu çeşit orta insani durumlara uyum sağlamaz.
Bize göre olan orta matematiksel bir şey olarak düşünülemez.
b. Aristo insanlar maddi ve manevi açıdan farklı olduğu için orta olmanın ölçütünün eylemde bulunan kişinin özel şartlarına göre belirleneceğini söyler.
Yani kişinin özel durumunu dikkate almadan ortayı belirlemenin hatalı olacağını ifade eder.“Beden eğitimine yeni başlayan bir kişi için üç kilo yemek az, on kilo yemek çok…….” derken “kişiye göre orta olan” dan söz eder.
Ahlakta da değişmez olan ölçüt “orta olma” ilkesi olsa da esas olan bireydir.
Nasıl ki sağlıkta esas olan hastadır ve tedavi hastanın bireysel durumuna göre belirlenirse bireye ilişkin orta olma noktasını belirleyecek şey de tamamen kişinin özel şartlarıdır.
“Yiğit korkağa göre cüretli, cüretliye göre korkak görünüyor…….” ifadesi her bir kişide orta olma durumunun farklı olduğunu vurgulamaktadır.
Bu da “orta olan” ın son derece tartışmalı ve göreceli bir kavram olması anlamına gelir.
Orta yol herkes için aynı olmadığından dolayı, her eylem için de bir orta yol bulunmamaktadır.
Aristo insan erdemlerinde hep bir orta yol olduğunu ileri sürse de doğaları gereği kötü olan eylemlerde (hırsızlık, cinayet gibi) doğru ortanın hiçbir zaman bulunmayacağını çünkü bu ve benzeri olanların kendi başına kötü olduğunu söyler.
4.
Yine metnin ilk bölümünde erdemin ne olduğunu cevaplamaya çalışan Aristo, 120 Tüketim Çılgınlığı Ruhumuzu da Tüketiyor Çağımızın en büyük problemlerinden biri olan tüketim çılgınlığının başlıca nedeni “doyumsuzluk” faktörü olarak belirtiliyor.
Sanılanın aksine “ne kadar çok şeye sahip olursak, o kadar çok mutlu oluruz” düşüncesi insanları zamanla mutsuzluğa sürüklübilim ve sanat ile erdem arasında benzerlik kurar.
Bilim ve sanat için iyi olan işini en güzel şekilde ortaya koymaksa her eylem ve tercihin de bu bilim ve sanat gibi iyi olanı yani “orta olanı” amaçlaması gerekir çünkü “iyi olan” her şeyin kendisini amaçladığı ve hedeflediği şeydir.
Yani eylemlerin gerektiği zaman, gereken şeylere, gereken kişilere, gerektiği gibi yapılması en iyi ve orta olandır çünkü “orta olan” bilgiye ve akla işaret eder.
Aşırılık ve eksiklik ise kötüdür.
5.
Metnin üçüncü bölümünde kişiden kişiye değişebilen “orta olan” ın nasıl belirleneceğine dair görüşlerini belirten Aristo bunun zor bir iş olduğunu itiraf eder.
Bir dairenin ortasını bulmak herkesin değil, bilen kişinin işidir.
Aynı şekilde yardım etmek herkesin işidir ancak önemli olan kime, ne kadar, ne zaman, ne için ve nasıl verileceğini bilmek herkesin yapabileceği kolay bir iş değildir.
Aristo doğru ortayı bulmanın ona karşıt olandan uzak durmakla, en az kötü olanı seçmekle gerçekleşebileceğini söyler.
Metinde Savunulan Görüşlerin Güncel Sorunların Anlaşılması ve Çözümünde Katkısı Sizce doğru düşünme ve yargılamayla insanın aşırılık ve eksiklik arasındaki “altın oran” ı ya da “orta yol” u bulması şeklinde ifade edilen Ariston’un etik anlayışının pratikte uygulaması nasıl olabilir?
yor.
Psikolog Ayşe Yanık Knudsen, “Çoğu zaman sahip olduklarımız yeterli gelmiyor.
Yeme, içme, barınma, sağlık, giyinme ve eğitim gibi temel ihtiyaçlarımızı karşılayabilsek de yeni arayışlar içerisine giriyoruz.
Aşırı yemek yiyoruz, çok alışveriş yapıyoruz hep daha fazlasını istiyoruz.
İş yerinde doyumsuzluk yaşıyor, kariyer ve yükselme hırsıyla başarıya giden yolda hatalar yapıyoruz.
Para kazandıkça daha çok para kazanma isteği oluşuyor.
Bu nedenle strese giriyoruz, yaşamımızı yaşanmaz şekillere sokuyoruz, çok az şeylerden zevk alıyor doyumsuz ve şikayetçi oluyoruz.
İçinde bulunduğumuz manevi boşluğu giderebilmek için olumsuz davranış biçimleri sergileyebiliyoruz.
Sürekli alıyoruz ama mutlu değiliz.
Maneviyat ve paylaşma hayatımızın kaybolan öğeleri ne yazık ki” diye belirtiyor.
Genel Ağ haberi İnsan yaşamı boyu bir şeylere ihtiyaç duyan ve tüketen bir varlıktır.
İçinde bulunduğumuz çağda, üretimin inanılmaz boyutlara ulaşması ve binlerce yeni ürünün piyasaya sürülmesi ile bir tüketim çılgınlığı yaşanmaktadır.
Düzenlenen reklam kampanyalarıyla bu ürünlerin insanlar tarafından ihtiyaç olarak algılanması ve tüketilmesi sağlanmakta ve insanlar acımasız bir yarışa sürüklenmektedir.
Bu durum insanların hayata bakışlarını ve yaşam kültürlerini hızla değiştirmektedir.
Sonuçta verilen haber örneğinde olduğu gibi insanlar sürekli tüketen, tüketmek için çalışan ama hiçbir zaman mutluluğu yakalayamama tehlikesi ile karşı karşıya kalmaktadır.
İnsanların tüketim toplumuna dönüşmemesi için en etkili metot aşırı harcamalardan kaçınmak yani Aristo’nun “orta yol” formülünü hayata geçirmektir.
Aslında sadece tüketim çılgınlığı değil her şeyin hızla yaşandığı ve dönüştüğü günümüzde her türlü aşırılıktan kaçınmak gerekir.
Örneğin fazla yemek yemekten, uyumaktan, spor yapmaktan, çalışmaktan, sevgiden sakınmak gerekir yani her şeyde orta karar iyidir.
“Sevdiğinizi çok aşırı sevmeyin, bir gün nefret edebilirsiniz.
Nefret ettiğiniz kişilerden de çok fazla nefret etmeyin, bir gün sevebilirsiniz” sözü sevgide orta yolu önermektedir.
Yine Sadi Şirazi “İnsanlarla münasebetin ateşle münasebetin gibi olsun.