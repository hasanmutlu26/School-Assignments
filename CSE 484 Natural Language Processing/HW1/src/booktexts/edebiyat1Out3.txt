İnsan yaşamının bir bölümünü, yer ve zaman kavramına bağlayarak ele alınan hikâyede olay ya da durum söz konusudur.
Olay ya da durum kişilere bağlanır; hikâyenin geçtiği yer ve zaman belirtilir; bunlar sürükleyici ve etkileyici anlatımla kurgulanır.
Dünya edebiyatında bilinen ilk hikâye örneği İtalyan yazar Boccaccio’nun (Bokaçyo) Decameron (Dekameron) adlı eseridir.
Eser temel olarak 1348 yılında İtalya’da ortaya çıkan bir veba salgınını konu alır.
Rusya’da Gogol (Gogöl), Dostoyevski, Turgenyev ve Çehov hikâye türünün gelişmesine büyük katkı sağlamıştır.
Batılı anlamda hikâye, Türk edebiyatına 19. yüzyılda Tanzimat’la girmiştir.
İlk örneğini Ahmet Mithat Efendi “Letâif-i Rivâyat” adlı eserini yazarak vermiş; “Kıssadan Hisse” ile bu türü geliştirmiş, Samipaşazade Sezai “Küçük Şeyler” adlı eseriyle modern hikâyeyi oluşturmaya başlamıştır.
Bağımsız bir tür olma özelliğini ise Millî Edebiyat Dönemi’nde Ömer Seyfettin’le kazanmıştır.
Hikâyenin Cumhuriyet Dönemi’nde ulaşması ve edebiyatımızın Anadolu’ya açılması hususunda, Halide Edip, Yakup Kadri ve Refik Halit, bu dönemin hikâye türünde eser veren tanınmış diğer isimlerdir.
Hikâyenin Yapı Unsurları Hikâyede kişiler, olay örgüsü, mekân, zaman, anlatıcı ve bakış açısı olmak üzere beş temel yapı unsuru vardır.
a.
Olay: Hikâyelerde kahramanının başından geçen bir olay ya da durum anlatılır.
Olay örgüsü; metinlerde olay, ya metindeki kişiler arasında cereyan eden ilişkiler ya da kahramanın iç çatışmaları sonucu ortaya çıkan olay halkalarına denir.
Metindeki olay sadece somut gerçeklik değil; hayal, tasarı, izlenim ve benzeri hususlar da olay örgüsü çerçevesinde değerlendirilir.
b.
Kişiler: Olayın oluşmasında etkili olan ya da olayı yaşayan insanlardır.
Hikâyede az kişi vardır.
Bu kişiler “tip” olarak karşımıza çıkar ve ayrıntılı bir şekilde tanıtılmaz.
Hikâyede kişiler sadece olayla ilgili “çalışkanlık, titizlik, korkaklık, tembellik” gibi tek yönleriyle anlatılır.
Bu bakımdan hikâyede kişilerin psikolojik özelliklerine de ayrıntılı olarak girilmez.
c.
Mekân (yer): Hikâyede sınırlı bir çevre vardır.
Olayın geçtiği mekân çok ayrıntılı anlatılmaz, kısaca tasvir edilir.
Olayın anlatımı sırasında verilen ayrıntılar mekân hakkında okuyucuya ipuçları verir.
ç.
Zaman: Olayın yaşandığı dönem, an, mevsim ya da gündür.
Hikâye kısa bir zaman 44 2.
ÜNİTE HİKÂYE diliminde geçer.
Konu, yazarın kendi ağzından veya kahramanın ağzından anlatılır.
Özellikle durum öykülerinde zaman açık olarak belirtilmez, sezdirilir.
Hatta bu tür öykülerde zaman belli bir düzen içinde de olmayabilir.
Olayın ve durumun son bulmasından başlayarak olay ya da durumun başına doğru bir anlatım ortaya konabilir.
d. Hikâyede Anlatıcı ve Bakış Açısı Anlatıcı: Hikayede olayı okuyucu/ dinleyiciye aktaran kurmaca kişidir.
Bakış açısı: Herhangi bir varlık, olay ve insan karşısında, sahip olduğumuz dünya görüşü, hayat tecrübesi, kültür, yaş, meslek, cinsiyet, ruh hâli ve yere göre aldığımız algılama, idrak etme ve yargılama tavrıdır.
Bakış açıları ve anlatıcı türleri şunlardır: 1.
Hâkim bakış açısı (İlahi/Tanrısal bakış açısı): Yaşanmış, yaşanan ve yaşanacak olan her şeyi bilir, görür ve duyar.
Kahramanların gönlü veya kafasından geçenleri okumaya kadar uzanır.
Anlatıcı, anlattığı olayların dışında durur, gören durumundadır.
Üçüncü tekil kişi ağzıyla konuşur.
Yazarın dilini kullanır ve bu sebeple ona “yazar-anlatıcı” da denilir.
2.
Kahraman bakış açısı: Kahramanlardan birisidir.
Bu anlatıcı, aynı zamanda olay örgüsünün bütün yükünü üstlenen asıl kahraman olabileceği gibi daha da geri planda yer almış kahramanlardan biri de olabilir.
Bir insanın sahip olduğu veya olabileceği bilme, görme, duyma, yaşama imkânları ile sınırlıdır.
Her zaman kendi yaşadıkları, bildikleri, duydukları ve hissettiklerini öne çıkarır.
Kahraman anlatıcı, birinci tekil şahıs ağzıyla konuşur.
Okuyucu ile daha sıcak, samimi ve inandırıcı bir diyalog kurmasıyla okuyucuya daha yakındır.
3.
Gözlemci bakış açılı (Ben veya O) anlatıcı: Kurmaca dünyada olup bitenleri, sadece gözlemekle yetinir.
İkinci aşamada da gözlemlerini âdeta bir kamera tarafsızlığı ile okuyucuya aktarır.
Bir yansıtıcı konumundadır.
Çok daha az bilgilidir.
Onun bilme, görme, duyma yetenekleri geçmiş ve geleceğe uzanmadığı gibi kahramanların ruh hâllerine de yetişemez.
Hem üçüncü tekil hem de birinci tekil olabilir.
Anlatıcının bakış açısı sınırları ve anlattıkları karşısındaki tutumuna dikkat etmek zorundadır.
Uyarı: Hikâyede tek bir bakış açısı kullanılabileceği gibi birkaçı bir arada da kullanılabilir.
Hikâyenin Planı Hikâyenin planı da diğer yazı türlerinde olduğu gibi üç bölümden oluşur ancak bu bölümlerin adları farklıdır.
Bunlar: a. Serim: Hikâyenin giriş bölümüdür.
Bu bölümde olayın geçtiği çevre, kişiler tanıtılarak ana olaya giriş yapılır.
b.
Düğüm: Hikâyenin bütün yönleriyle anlatıldığı en geniş bölümdür.
c.
Çözüm: Hikâyenin sonuç bölümü olup merakın bir sonuca bağlanarak giderildiği bölümdür.
45 2.
ÜNİTE HİKÂYE Uyarı: Ancak bütün hikâyelerde bu plân uygulanmaz, bazı hikâyeler başlangıç ve sonuç bölümü yoktur.
Bu bölümler okuyucu tarafından tamamlanır.
Hikâyeler ikiye ayrılır: olay hikâyesi,durum hikâyesi.Okuduğunuz hikâye bir olay hikâyesidir.Bu tür hikâyeler olaylar üzerine kurulur.
Olaylar belli bir mantık ve merak düzeni içinde işlenir.
Birtakım iniş çıkışlarla, düğümlerle okurun merak duygusu ayakta tutulmaya çalışılır.
Düğüm bölümünde oluşan merak, çözüm bölümünde giderilir.
Olay örgüsü ani ve şaşırtıcı bir sonla biter.
Hikâye planı “serim, düğüm ve çözüm” olmak üzere üç bölümden oluşur.
Bu teknik, Fransız sanatçı Guy de Maupassant (Gi dö Mopasan) tarafından geliştirildiği için Maupassant tarzı olarak da anılmaktadır.
Bu tür hikâyelere “klasik vak’a hikâyesi” de denir.
Türk edebiyatında Maupassant tarzının öncüsü Ömer Seyfettin’dir.
Reşat Nuri Güntekin, Sabahattin Ali, Refik Halit Karay bu tarzın Türk edebiyatında yer alan diğer sanatçılarıdır.
Hikâyede Kullanılan Anlatım Biçim ve Teknikleri Hikâyelerde anlatımı tekdüzelikten kurtarmak için değişik anlatım biçimleri ve teknikleri kullanılmaktadır.
Bunlardan bazıları şunlardır: a. Öyküleyici anlatım: Bir durumdan başka bir duruma geçişi, hareketli bir yaşam kesitini bir olaya bağlı olarak anlatma yöntemidir.
Öyküleyici anlatımın en önemli özelliği olayların kişi, mekân ve zamana bağlı olarak anlatılmasıdır.
Okur, hikâyenin içine çekilir.
Olayın bir başlangıcı bir de sonucu vardır.
Örneğin: “Gözyaşı” adlı öyküde olayın kahramanı Ayşe’nin başından geçenler belirli bir zamana (Cumhuriyet öncesi) ve mekâna (Anadolu) bağlı olarak anlatılmış ve bir sonuca bağlanmıştır (Ayşe’nin bir daha ağlayamaması).
b. Betimleyici anlatım: Bir yer, kişi ya da nesneyi ayrıntılı olarak anlatmaya, sergilemeye denir.
Örneğin: “Gözyaşı” adlı öyküde yazar, Ayşe’yi “Yüzü ve vücudu belki de, yağmurdan fazla döktüğü soğuk terle ıslanmıştır.
Soluk soluğadır.” şeklinde betimlemiştir.
c.
Diyalog (konuşma): Hikâyede her şey anlatıcının ağzından öğrenilir.
Sürekli anlatma (dedi, yaptı…) bir süre sonra okuru sıkar.
Yazar, bu tek düzeliği ortadan kaldırmak ve eserine canlılık katmak amacıyla zaman zaman olay kişilerini konuşturur.
Anlatıcı ortadan kaldırılarak konuşmayı, olay kişilerine bırakır.
İki kişi ya da daha çok kişinin konuşmalarından meydana gelen anlatım biçimidir.
Örneğin: “Gözyaşı” adlı öyküde yazar, Ayşe’yi işvereniyle şu şekilde bir diyalog içerisine sokmuştur: - Bey, dedi, işte o günden beri ben ağlayamam, ağlamak istesem de bilmem ki neden gözlerimden yaş gelmiyor!..
46 2.
ÜNİTE HİKÂYE Hikâyede tema: Bir metinde üzerinde durulan duygu, düşünce ve hayallere tema denir.
Hikâyede olay örgüsünü oluşturan parçaların bütünleştirilmesinden yola çıkılarak tema bulunur.
Hikâyede çatışma: Edebî eserde birbirine zıt durumların, karakterlerin bir arada anlatılması çatışmayı oluşturur.
Hikâyede çatışma, hikâyenin içerisindeki kahramanların karşı karşıya gelmesi ile oluşur.
Bu çatışmalar: insan ile insan, insan ile doğa, insan ile kendisi, insan ile toplum arasındaki anlaşmazlıklar şeklinde ortaya çıkar.
Tema, metindeki temel çatışma belirlenerek bulunabilir.
Refik Halit Karay (1888-1965) Yazarlığa mizah öyküleriyle başladı.
1919’dan başlayarak Türk hikâyeciliğine yeni bir sayfa açtı.
Anadolu’dan çeşitli kesimlerden insanları canlandırdığı “Memleket Hikâyeleri” 1919’da yayınlandı.
Bu kitapla, o güne kadar konuları İstanbul’la sınırlı olan hikâyeciliği Anadolu’ya taşıdı.
Bu yönüyle sonradan gelişen “köy edebiyatı”nın öncüleri arasına girdi.
1920’lerden sonra daha arı ve anlaşılır bir dil kullandı.
Hikâyelerini, Memleket Hikâyeleri ve Gurbet Hikâyeleri adlı kitaplarında topladı.
Okuduğunuz “Gözyaşı” adlı hikâye “Gurbet Hikâyeleri” isimli kitabında yer alır.
Yazarın diğer eserlerinden bazıları şunlardır: Roman: İstanbul’un İçyüzü, Yezidin Kızı, Çete , Sürgün, Anahtar, Bugünün Saraylısı,Nilgün … Mizah: Sakın Aldanma İnanma Kanma, Kirpinin Dedikleri, Ay Peşinde, Guguklu Saat... Günce: Bir İçim Su , Bir Avuç Saçma, İlk Adım… Metni Anlama ve Çözümleme 1.
Okuduğunuz hikâyenin kahramanı olan Ayşe, çocuklarını hangi savaşta kaybetmiştir?
2.
Çocuklarını kaybetmesi, Ayşe üzerinde nasıl bir etki bırakmıştır?
3.
“Gözyaşı” adlı hikâyenin tema ve konusunu belirleyiniz.
Tema:…………………………………… Konu: ………………………………… 4.
Hikâyenin temel çatışmasını belirleyiniz.
Temel Çatışma: ………………………………………………………………………… ………………………………………………………………………………………….
47 2.
ÜNİTE HİKÂYE 5.
Hikâyenin olay örgüsü aşağıdaki tabloda eksik olarak verilmiştir.
Eksik olan kısımları siz tamamlayınız.
a. Ayşe’nin, hizmetçi olarak anlatıcının yanında işe başlaması b. c. Ayşe'nin başından geçenleri anlatmaya başlaması.
ç. d.
Bu haber üzerine çocuklarını alarak kaçmaya başlaması.
e. f. Ayşe'nin inatla üç çocuğuyla birlikte yola yaya olarak devam etmeye çalışması.
g. h.
6. a. Hikâyedeki şahıs kadrosunu belirleyiniz.
b. Hikâyedeki şahısların rol dağılımlarını, olay akışını etkileyen fiziksel ve psikolojik özelliklerini belirleyiniz.
7.
Hikâyede anlatılan olayın ne zaman ve nerede yaşandığını belirleyiniz.
8.
Hikâyede hangi anlatıcı ve bakış açısı kullanılmıştır?
9.
Hikâyede yararlanılan anlatım biçimlerini (öyküleme, betimleme) ve anlatım tekniğini (diyalog) örnekleyen birer cümle yazınız.
a. Öyküleme: …………………………………………………………………………… b. Betimleme: …………………………………………………………………………… c.
Diyalog: ………………………………………………………………………………… 10.
İnsan Hakları Evrensel Beyannamesi’nde “Bütün insanlar özgür, onur ve haklar bakımından eşit doğarlar.
Akıl ve vicdana sahiptirler, birbirlerine karşı kardeşlik anlayışıyla davranmalıdırlar.” yazmaktadır.
Buna göre bütün insanlar birbirlerine karşı kardeşlik anlayışıyla yaklaşsalardı “Gözyaşı” adlı hikâyede Ayşe bu acıları yaşar mıydı?
Değerlendiriniz.
ı.
Fakat Ali'nin de öldüğünün anlaşılması.
48 2.
ÜNİTE HİKÂYE  Aşağıdaki hikâyeyi okuduktan sonra verilen tabloyu doldurunuz.
ELMAS GERDANLIK Kaderin cilvesiyle memur ailelerinden birinde dünyaya gelmiş, güzel, hoş kızlardandı.
Ne çeyizi, ne umutları, ne de sevilmek, anlaşılmak, fark edilmek, zengin ve seçkin bir koca bulmak gibi ümitleri vardı ve bayındırlık bakanlığındaki bir memurla evleniyordu.
Çok şık giyinemeyeceğinden sade bir şekilde giyindi.
Fakat sanki yanlış istasyonda inmiş gibi mutsuzdu.
Çünkü kadınların arasında ne kast sınıfı, ne rütbe vardı, asalet, aile yerine güzellik, zarafet, çekicilik konuşuluyordu.
Doğal güzellik, neyin şık olduğunu içgüdüyle bilmek, esnek bir zeka hiyerarşiydi ve sıradan kadınları en zarif hanımefendilerle eşdeğer yapıyordu.
Üç gündür değiştirilmemiş bir masa örtüsünün örtülü olduğu yuvarlak masaya, kocasının tam karşısına oturduğunda, eşi çorba tenceresinin kapağını açıp “Oh, bundan daha güzel bir şey bilmiyorum.” dedi.
Kız, gümüş takımlarla, zarif akşam yemeklerini, esrarlı ormanlarda renkli kuşların uçtuğu antika duvar halıları, harika tabaklarda sunulan lezzetli yemeklerle, bıldırcın kanadı veya alabalığın pembe etini yerken, fısıltıyla söylenen iltifatları bir sfenks gibi gülümseyerek dinlediğini hayal etti.
Ne elbisesi ne bir mücevheri vardı ve bunlar için yaratıldığını düşünmeyi seviyordu, kıskanılmak, beğenilmek, aranmak istiyordu.
Manastırda zengin bir eski okul arkadaşı vardı.
Ama onu gidip görmeyi istemiyordu.
Çünkü döndüğünde çok üzülüyordu.
Fakat bir akşam, kocası eve zafer kazanmış gibi bir havayla ve elinde büyük bir zarfla geldi.
“Burada senin için bir şey var.” Zarfı yırttı, içindeki davetiyede şunlar yazılıydı: “Bayındırlık Bakanlığı ve Madam ve Mösyö….18 Ocak Pazartesi akşamı bakanlık sarayındaki baloya şeref vermenizi rica eder…” Kocasının umduğu gibi sevinmek yerine, davetiyeyi masaya koyarak mırıldandı: “Ne yapmamı bekliyorsun?” “Fakat hayatım, sevineceğini sanmıştım, hiç dışarı çıkmıyorsun ve bu iyi bir fırsat, bunu alana kadar korkunç sıkıntı çektim, herkes gitmek istiyordu, tüm memurlara vermiyorlar, seçiyorlar, tüm resmî kişiler orada olacak.” Kadın ona kızgın bir bakışla baktı ve: “Sırtıma ne giymemi istiyorsun?” Bu konuda hiç fikri yoktu, kekeledi.
“Neden, tiyatroya giderken giydiğin elbise bence çok güzel…” Karısının ağladığını görünce durdu, dikkati dağıldı, Kadının göz pınarlarından, dudaklarının kenarına iki koca damla yaş akıyordu.
Adam kekeledi.
“Mesele ne?
Mesele ne?” Fakat müthiş bir çabayla kadın kendini tuttu ve ıslak yanaklarını silerken, sakin bir sesle: “Hiçbir şey, sadece giyecek bir elbisem yok, bu baloya gidemem, davetiyeyi karısının 49 2.
ÜNİTE HİKÂYE benden daha güzel giysileri olan bir arkadaşına ver.” Balo günü yaklaştı, elbisesi da hazırdı ama Madam Loisel üzgün, endişeli görünüyordu, bir akşam kocası sordu: “Mesele nedir?
Son üç gündür çok üzgün görünüyorsun.” Ve kadın yanıtladı: Tek parça bile mücevherim yok, takacak tek süsüm yok, yoksul biri gibi duracağım, baloya gitmesem daha iyi” Kocası: “Bu sene çok moda, çiçek takabilirsin, on franka iki, üç muhteşem gül alabilirsin.”Kadın ikna olmamıştı.
“Olmaz, diğer zengin kadınların yanında fakir gözükmek kadar küçük düşürücü bir şey olamaz.” Kocası bağırdı: “Arkadaşın Madam Forestier’e gidip, birkaç mücevherini ödünç vermesini istesene.
Bunu isteyecek kadar samimiyetin var.” Kadın sevinçle çığlık attı.
Doğru, hiç aklıma gelmemişti!
Ertesi gün dostuna gitti ve biraz sıkılarak ricasını söyledi Madam Forestier, aynalı gardırobunu açtı, büyük bir mücevher kutusu alıp getirdi.
Kapağını açtı ve “Seç hayatım!” dedi.
Kadın önce birkaç bileziğe baktı, sonra inci bir kolyeye, sonra usta bir kuyumcunun elinden çıkmış, değerli taşlarla süslü bir haç takımına, takıları aynanın önünde denedi.
Karar veremiyordu.
“Başka bir şeyin yok mu?” “Var, biraz daha bak… Senin neyi seveceğini bilmiyorum.” Birden siyah, saten bir kutunun içinde, süper bir elmas gerdanlık buldu.
Kalp şeklindeydi.
Eline aldığında elleri titriyordu.
Boynuna taktı ve aynadaki aksinden çok mutlu oldu.
Biraz endişeyle, tereddüt ederek sordu: “Bunu verebilir misin?
Sadece bunu?” “Tabii ki niye olmasın!” Kadın kollarını arkadaşının boynuna doladı, onu candan bir şekilde öptü ve hazinesiyle eve gitti.
Balo gecesi geldi çattı.
Madame Louisel büyük sükse yaptı.
Şıklığı, zarafeti, gülümseyişi ve neşesiyle oradaki hanımların hepsinden daha hoştu.
Sabaha karşı dörtte balodan ayrıldı.
Kocası ise eşleri balonun keyfini çıkartan üç adamla birlikte kuytu bir salonda uyukluyordu.
Kocası kadının omuzlarına şalını attı, alelade, balodaki giysiyle tam bir tezat olan bir şaldı, kadın bunu fark edip vücutlarını pahalı kürklere saran diğer kadınlar görmeden hemen oradan kaçmak istedi.
Kocası “Bekle biraz, üşüteceksin, fayton çağırayım.” diye onu durdurdu.
Fayton onları Rue de Martrys’teki evlerine götürdü, üzgün üzgün dairelerine çıktılar, kadın için her şey bitmişti, adama gelince ertesi sabah onda bakanlıkta olması gerektiğini düşünüyordu.
Kadın bir kez daha güzelliğine bakmak için şalını atıp aynanın önüne geçti.
Fakat aniden bir çığlık attı, gerdanlık boynunda yoktu!
Kocası “Ne oldu?” diye sordu.
Kadın, kederle adama döndü.
“Madam Forestier’in gerdanlığını kaybettim!” Adam şaşkın ayağa kalktı.
“Ne Olamaz!” 50 2.
ÜNİTE HİKÂYE Pelerininin ceplerine, yerlere, her yere baktılar ama gerdanlık yoktu.
“Arkadaşına kolyenin kopçasının koptuğunu, tamire verdiğini yazarsın, böylece bulana kadar biraz zaman kazanırız.” Kadın adamın söylediği gibi yazı gönderdi.
Haftanın sonunda tüm ümitleri bitmişti.
Sanki beş yaş ihtiyarlaşmış olan Loisel şöyle dedi: “Mücevheri nasıl telafi edeceğimizi düşünmeliyiz.” Ertesi gün gerdanlığın kutusunu alıp, üzerindeki mücevhercinin dükkânına gittiler.
Adam kayıtlarına baktı.
“Hayır, madam, bunu satan ben değilim, sadece kutusunu biz yapıyoruz” O dükkân senin, bu dükkan benim gittiler, ikisi de üzüntüden bitkindi, kaybolana benzeyen gerdanlığın aynısını bulmak istiyorlardı.
Sonunda Palais Royal’da kaybolan gerdanlığın neredeyse aynısını buldular, 40.000 Frank’tı ama 36 Frank’a alabileceklerdi.
Kuyumcuya üç gün satmaması, bekletmesi için rica ettiler.
Ayrıca şubat ayının sonuna kadar kayıp gerdanlığı bulurlarsa bunu 34 bin franka satın alması konusunda pazarlık yaptılar.
Loisel’e babasından kalan 18 bin frank vardı, gerisini de borç alacaktı.
Ondan 5, ötekinden 10, diğerinden beş bin frank borç aldı, fahiş fiyatlarla senetler imzaladı, tefecilere borçlandı, karşılayıp karşılayamayacağını bilemediği taahhütlere imza attı.
Başına gelecek, olabilecek tüm fiziksel ve ruhsal işkenceleri, dertleri, kara bulutları düşünüp korkuyordu.
Kuyumcunun dükkânına gitti ve otuz altı Frank’ı tezgâhın üzerine saydı.
Madam Loisel, gerdanlığı arkadaşına geri götürdüğünde, kadın soğuk bir tavırla: “Daha önce geri getirmen gerekirdi, ihtiyacım olabilirdi.” dedi.
Korktuğu olmadı ve arkadaşı kutuyu açmadı, açıp da gerdanlığın değiştiğini fark etse ne derdi?
Madam Loisel’i hırsız yerine koyar mıydı?(...)
Bir pazar günü, haftalarca süren işten sonra, kendini yenilemek için Champs Elysee’ye gittiğinde, yanında bir çocukla bir kadına rastladı, bu Madam Forestier’di hala genç, hala güzel, hala cazibeliydi.
Madam Loisel duygulandı, onunla konuşsa mıydı?
Artık her şeyi ödediğine göre onunla konuşabilir, her şeyi anlatabilirdi.
Neden olmasın?
Kadının yanına gitti.
“İyi günler Jeanne.” Diğeri bu alelade görünümlü ev kadının kendisine böyle samimi seslenmesinden şaşırdı, kadını tanımamıştı.
“ Fakat Madam galiba yanlışınız var.” “Hayır benim, Mathilde Loisel..” Arkadaşı bir çığlık attı.
“Ah, zavallı Mathilde’ciğim ne kadar değişmişsin!” 51 2.
ÜNİTE HİKÂYE  “Evet son görüştüğümüzden bu yana çok zor bir hayatım oldu ve çok yoksulluk çektik, ve senin yüzünden oldu!” “Benim yüzümden mi?
Nasıl?” “Bakanlık balosunda takmam için ödünç verdiğin elmas gerdanlığı hatırladın mı?” “Evet, eee….” “Şey, ben onu kaybettim” “Ne diyorsun?
Bana geri getirmiştin” “Sana tıpatıp aynısını alıp getirdim ve onu ödemek tam 10 yılımızı aldı, bizim gibi bir şeyi olmayan birileri için bunun kolay olmadığını anlamalısın, sonunda bitti ve çok memnunum” Madam Forestier durdu.
“Benim gerdanlığımın yerine koymak için elmas bir gerdanlık aldığını mı söylüyorsun?” “Evet o gün fark etmedin, birbirine çok benziyorlardı.” Kadın gururlu ve samimi bir şekilde gülümsedi.
Madam Forestier çok duygulanmıştı, kadının ellerini avucunun içine aldı.
“Ah, benim zavallı Mathilde’ciğim, benim gerdanlığım sahteydi, en fazla beş yüz frank ederdi!” Guy de MAUPASSANT Dünya Edebiyatından Hikâye Örneği ile Türk Hikâyesi Örneği Karşılaştırması a. Hikâyelerde başı ve sonu olan bir olay anlatılmış mıdır?
Anlatılan olay ön plana çıkarılmış mıdır?
b. Hikâyelerde serim, düğüm ve çözüm bölümleri var mıdır?
c. Hikâyelerin bir tezi (ana fikri) var mıdır?
d. Hikâyelerin belli bir sonu var mı sonuç okura mı bırakılmıştır?
e. Hikâyelerde mekân ve kişi betimlemesine yer verilmiş midir?
f. Hikâyelerde olmuş ya da olabilir bir olay anlatılmış mıdır?
Okurda gerçeklik duygusu yaratmaya dikkat edilmiş midir?
g. Hikâyelerde olay uzun bir zaman dilimi içinde mi yaşanmıştır?
52 2.
ÜNİTE HİKÂYE 2.
Metin Hazırlık • Canınız sıkkın olduğunda doğayla iç içe olmak size ne hissettirir?
HİŞT, HİŞT!..
Yürüyordum.
Yürüdükçe de açılıyordum.
Evden kızgın çıkmıştım.
Belki de tıraş bıçağına sinirlenmiştim.
Olur, olur!
Mutlak tıraş bıçağına sinirlenmiş olacağım.
Otların yeşil olması, denizin mavi olması, gökyüzünün bulutsuz olması, pekalâ bir meseledir.
Kim demiş mesele değildir, diye?
Budalalık!
Ya yağmur yağsaydı?
Ya otların yeşili mor, ya denizin mavisi kırmızı olsaydı?
Olsaydı o zaman mesele olurdu, işte.
Çikolata renginde bir yaprak, çağla bademi renkli bir keçi gördüm.
Birisi arkamdan: — Hişt, dedi.
Dönüp baktım.
Yolun kenarındaki daha boyunu posunu almamış taze devedikenleriyle karabaşlar erik lezzetinde bana baktılar.
Dişlerim kamaştı.
Yolda kimsecikler yoktu.
Bir evin damını, uzakta uçan bir iki kuşu, yaprakların arasından denizi gördüm.
Yoluma devam ederken: — Hişt hişt, dedi.
Dönüp bakmak istedim.
Belki de çok istediğim için dönüp bakamadım.
Olabilir.
Gökten bir kuş hişt hişt ederek geçmiştir.
Arkamdan yılan, tosbağa, bir kirpi geçmiştir.
Bir böcek vardır belki hişt hişt diyen.
— Hişt!
dedi yine.
Bu sefer belki de isteksizlikten dönüp baktım çalıların arasına birisi saklanıyormuş gibi geldi bana.
Yolun kenarına oturdum.
Az ötemde bir eşek otluyor.
Onun da rengi çağla bademi, ağzı, dişleri, kulakları, boynu ne güzel.
Otluyor.
Otları adeta çatırdata çatırdata yiyor.
Belki de bu çıtırtılı, çatırtılı sesi hişt hişt diye duymuşumdur.
Eşeğin ot koparışının 53 2.
ÜNİTE HİKÂYE sesinden apayrı bir ses:  —Hişt hişt hişt, dedi.
Hani bazı kulağımızın dibinde çok tanıdığımız bir ses isminizi çağırıverir.
Olur değil mi?
Pek enderdir.
Belki de kendi kafanızın içinden sizin sevdiğiniz, hatırladığınız bir ses, ses olmadan sizi çağırmıştır.
Olabilir.
(...) Birdenbire, önümde bir adamla bir kadın gördüm.
Kalpazankaya yolunu sordular.
Üstündesiniz dedim.
Sanki yol hareket etti.
Yürümediler.
İki adımda benden uzaklaştılar.
Koyunların arasına yüzükoyun uzanmış papazın oğlunu gördüm.
Yüzünden aptal, çilli horoza benzer bir mahlûk kalktı.
(...) Şimdi bir çiçek tarlasında idim.
Bana hişt hişt diyen mutlak bir kuştu.
Vardır böyle kuşlar.
Cık cık demezler de hişt hişt derler.
Kuştu kuş.
Bir adam yer belliyordu.
Belin demirine basıyor, kırmızıya çalan bir toprak altını, üste aktarıyordu.
— Merhaba hemşerim, dedi.
— Ooo!
Merhaba!
Dedim.
Tekrar işine daldı.
Hişt hişt, dedim.
Aldırmadı.
Bir daha hişt, dedim.
Yine aldırmadı.
Hızlı hızlı hişt hişt hişt!
— Buyur beğim, dedi.
— Bir şey söylemedim, dedim.
Küçük parmağını kulağına soktu.
Kaşıdı.
Çıkarıp parmağına baktı.
Belin sapına siler gibi yaptı.
— Hişt hişt, dedim.
Yüzünü göğe kaldırdı.
Kuşlara baktı.
Denize baktı.
Dönüp şüphe ile bana baktı.
— Bu sene enginarlar nasıl?
Dedim.
— İyi değil, dedi.
— Baklayı ne zaman keseceksin?
— Daha ister, dedi.
Nefes alır gibi hişt, dedim.
Yine şüphe ile denize, şüphe ile göğe, şüphe ile bana baktı.
— Kuşlar olmalı, dedim.
— Benim de kulağıma bir hışırtı gelir amma, dedi, ne taraftan gelir?
Zati bu sırada şu kulağım ağırlaştı.
— Bir yıkatmalı, dedim, benim de geçenlerde ağırlaşmıştı… 54 2.
ÜNİTE HİKÂYE — Yıkattın mı?
— Yıkatmadım, hacet kalmadı, doktora gittim.
Alıverdi; pislikmiş.
— Çocuklar nasıl?
diye sordum.
— İyiler, dedi.
Dokuzdu sekiz kaldı.
Biliyorsun dokuzuncusunun macerasını ya… — Sus, sus, dedim.
Yürekler acısı.
Haydi Allah’a ısmarladık!
— Haydi güle güle.
Biraz uzaklaşınca: — Hişt hişt.
Bu sefer yakaladım.
Bahçıvandı.
Oydu oydu.
— Hadi hadi yakaladım bu sefer seni, dedim.
— Yok vallahi, dedi, vallahi daha kesmedim bakla, senden ne diye saklayayım, parasıyla değil mi?
— Sen değil misin hişt hişt diyen?
— Ben de duyarım bir ses, amma bulamam nereden gelir?
Nereden gelirse gelsin dağlardan, kuşlardan, denizden, insandan, ottan, böcekten, çiçekten.
Gelsin de nereden gelirse gelsin!
Bir hişt sesi gelmedi mi fena.
Geldikten sonra yaşasın çiçekler, böcekler, insanoğulları.
— Hişt hişt!
— Hişt hişt!
— Hişt hişt!
Sait Faik ABASIYANIK, Seçme Hikâyeler Metinde Geçen Kelime ve Kelime Grupları hacet: Herhangi bir şey için gerekli olma.
Bilgi Kutusu Okuduğunuz hikâye bir durum hikâyesidir.
Durum (kesit) hikâyeleri, bir olayı değil günlük yaşamın herhangi bir kesitini ele alan hikâyelerdir.
Serim, düğüm, çözüm planına uyulmaz.
Belli bir sonucu da yoktur.
Okuyucunun hayal gücüne bırakılar.
Merak ve heyecandan çok duygu ve izlenimlere yer verilir.
Toplumsal temalardan uzaklaşılarak bireyin varoluşu, yalnızlık ve umutsuzluk temaları ele alınır, hikâyenin anlatımında sembollerle örülü bir dil kullanılır.
Bu hikâye türü, Anton Çehov tarafından geliştirildiği için Çehov tarzı hikâye adıyla da anılmaktadır.
Bizdeki en güçlü temsilcileri: 55 2.
ÜNİTE HİKÂYE Sait Faik Abasıyanık, Memduh Şevket Esendal ve Tarık Buğra’dır.
Olay Hikâyesi ve Durum Hikâyesi Arasındaki Farklar a.
Olay hikâyelerinde olay, durum hikayelerinde hayatın içinden bir an, kesit üzerinde durulur.
b.
Olay hikâyelerinde okuyucuda merak ve heyecan uyandırılır.
Durum hikâyelerinde okuyucuyu sarsan, çarpan, heyecana getiren bir anlatım sergilenmez.
c.
Olay hikâyelerinde giriş gelişme ve sonuç bölümleri daha belirginken bu durum, durum hikâyelerinde söz konusu değildir.
ç.
Durum hikâyelerinde belli bir sondan söz edilemezken olay hikâyelerinde öykünün bir sonu vardır.
d.
Durum hikâyelerini okuyucu kendine göre yorumlarken olay hikâyeleri buna imkân vermez.
Durum hikâyelerinde bitmeyen son herkeste farklı bir çağrışım uyandırır.
İç konuşma (İç monolog) “Yürüyordum.
Yürüdükçe de açılıyordum.
Evden kızgın çıkmıştım.
Belki de tıraş bıçağına sinirlenmiştim.
Olur, olur!
Mutlak tıraş bıçağına sinirlenmiş olacağım.” örneğinde görüldüğü gibi kahraman âdeta kendi kendine konuşmaktadır.
Bu tekniğe iç konuşma denir.
İç konuşma, anlatmaya bağlı edebî metinlerde kullanılan bir anlatım tekniğidir.
Anlatıcı anlattığı kişinin kafasından geçenleri kahramanın kendi ağzından, kafasından geçenler şeklinde okura verir.
Kahraman kendi kendine konuşuyormuş hissi uyandırılır fakat konuşmalar düzenlidir.
Sait Faik Abasıyanık (1906-1954) Hikâyelerinde özellikle İstanbul’un her yerde karşımıza çıkabilecek insanlarına; balıkçılara, toplum çarkı-nın dışına atılanlara, hiç önemsenmeyen kişilere, işsizlere, yoksullara, sıradan insanlara çokça rastlanmaktadır.
İstanbul öykücüsü olarak tanınır.
Şiirsel bir anlatımı vardır.
Yazarın eserlerinden bazıları şunlardır: Hikâye: Semaver, Sarnıç, Şahmerdan, Lüzumsuz Adam, Havada Bulut, Kumpanya, Az Şekerli, Son Kuşlar, Havuz Başı, Tüneldeki Çocuk, Alemdağ’da Var Bir Yılan.
Şiir: Şimdi Sevişme Vakti.
Roman: Medar-ı Maişet Motoru, Kayıp Aranıyor, Yaşamak Hırsı.
56 2.
ÜNİTE HİKÂYE Metni Anlama ve Çözümleme 1.
Bilgi kutusunda verilen bilgilerden yararlanarak “Hişt Hişt” adlı hikâyenin durum hikâyesinin hangi özelliklerini taşıdığını belirleyiniz.
…………………………………………………………………………………………… …………………………………………………………………………………………… 2.
“Hişt Hişt” adlı hikâyede hangi anlatıcı ve bakış açısı kullanılmıştır?
…………………………………………………………………………………………… …………………………………………………………………………………………….. 3.
Hikâyede olaylar ön planda mıdır?
Önemli bir olay, bir gerilim ya da merak unsuru var mıdır?
Açıklayınız.
…………………………………………………………………………………………… ………………………………………………………………………………………….... 4.
Hikâyedeki şahıs kadrosunun kimlerden oluştuğunu bulunuz.
Bu kişiler okura tek yönlü mü tanıtılmıştır?
“Gözyaşı” adlı hikâyenin kişileri ile bu hikâye kişilerini karşılaştırınız.
…………………………………………………………………………………………… …………………………………………………………………………………………….. 5. a. Okuduğunuz hikâyede olay nerede geçmektedir?