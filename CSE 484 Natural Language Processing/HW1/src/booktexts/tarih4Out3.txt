Bu üniteyi tamamladığınızda; 1.
Topkapı Sarayı’nın devlet idaresinin yanı sıra devlet adamı yetiştirilmesinde ve şehir kültürünün gelişmesindeki rollerini, 2.
Sarayın padişahların ikametgâhı olmakla beraber devletin idare edildiği ve devlet adamı yetiştirilen merkez olduğunu, 3.
Osmanlı merkezî idaresinde padişahın dışında görevlilerin bulunduğunu, 4.
Osmanlı Devleti’nde merkezî otoriteyi güçlendirmeye yönelik düzenlemelerin neler olduğunu, 5.
Devlet idarecisinin sahip olması gereken vasıfların neler olduğunu, 6.
Şehzade yetiştirme usulü ile bunun Osmanlı yönetimine etkilerinin neler olduğunu öğreneceksiniz.
Anahtar Kelimeler • Enderun • Birun • Veraset 49 Hazırlık Soruları 50 1.
OSMANLI DEVLET YÖNETİMİ Osmanlı Devleti, devlet yönetiminde eski Türk devletlerinin uyguladıkları töre ile İslam hukukunu benimsemiştir.
Hükümdar devlet yönetiminde tek başına karar vermemiştir.
Önemli meselelerde devlet adamlarının fikirlerinden faydalanmıştır.
Osmanlı Devleti, Bursa ve Edirne’de birer saray yaptırmıştır.
İstanbul’un fethedilmesinin ardından İstanbul’da Topkapı Sarayı inşa ettirilmiştir.
1.1.
Merkez Yönetimi Osmanlı Devleti’nde padişah payitaht adı verilen yönetim merkezinde oturmuş, devleti saray adı verilen yönetim merkezinden yönetmiştir.
Saraylar aynı zamanda Osmanlı padişahlarının ikametgâhı olarak kullanılmıştır.
Saray, devletin idare edildiği bir yer olmakla beraber devlet adamı yetiştirilmesinde de merkez olarak görülmektedir.
Fatih, İstanbul’u fethettikten sonra İstanbul’da Topkapı Sarayı’nı yaptırmıştır (Görsel 2.1).
Edirne’de bulunan saray halkı ve teşrifatı Topkapı Sarayı’nın yapılmasından sonra İstanbul’a taşınmıştır.
Görsel 2.1: Topkapı Sarayı Birun: Topkapı Sarayı’nın dış bölümüdür.
Sarayın ana giriş kapısı Babüsselam’dan girildikten sonraki geniş avlunun yer aldığı bölümdür.
Burada Kubbealtı adı verilen Divân-ı Hümâyun ve devlet işlerinin yürütüldüğü daireler bulunmaktadır.
Enderun: Topkapı Sarayı’nın iç bölümüdür (Görsel 2.2).
Fatih Sultan Mehmed tarafından kurulmuştur.
Bu kuruluşun amacı devletin merkez ve taşra yönetimi ile orduda görev alacak kişileri yetiştirmekti.
51 Enderun kendi içinde Arz Odası, Hazine-i Hümayun ve Enderun Mektebi olmak üzere bölümlere ayrılmıştır.
Arz Odası’nda padişah yabancı elçileri kabul etmiştir.
Enderun devşirme yöntemiyle yetiştirilen gençlerin bulunduğu bölümdür.
Enderun yedi odadan oluşmaktadır.
Bu odalar Has Oda, Hazine Odası, Büyük Oda, Küçük Oda, Kiler Odası, Seferli Odası ve Doğancılar Odası adlarını almaktadır.
Odalardaki eğitim süresi 1-2 yıl arasında olmuştur.
Bütün dersler Türkçe okutulmuştur.
Kur’an-ı Kerim, tefsir, hadis, kelam gibi dinî konularla birlikte dil, edebiyat, tarih, coğrafya, matematik gibi pozitif bilimler de okutulmuştur.
Bunların yanında saray geleneği, görgü kuralları, protokol kaideleri ve bürokratik işler öğretilmiştir.
Ok ve cirit atma, ata binicilik, güreş gibi sporlar yaptırılmış, musiki, hat, minyatür, cilt, tezhip gibi el sanatları öğretilmiştir.
Devşirme sistemiyle edinilen acemi oğlanların en zeki ve yetenekli olanlar Enderun’a alınmıştır.
Devşirme sistemiyle alınan kimselerden özel olarak seçilenler eğitildikten sonra padişahın hizmetinde yer almak için görevlendirilmiştir.
Enderun’da eğitimlerini tamamlayan devşirmeler veziriazamlık makamına kadar yükselebilmekteydiler.
Harem: Osmanlı Devleti’nde padişahın ailesi ve saray kadınlarının gündelik hayatlarını geçirdikleri yerdir (Görsel 2.3).
Saraya alınan cariyeler harem ağalarının kontrolü altında kalfa denilen kadın hocalar tarafından eğitilmiştir.
Cariyelere Kur’an-ı Kerim, hadis, tefsir, gibi dinî bilgiler yanında saray âdetleri öğretilmiştir.
Cariyelerin el sanatları, musiki, şiir, resim gibi alanlarda yetişmelerine imkân sağlanmıştır.
Görsel 2.2: Osmanlı’da Enderun (Temsilî) Görsel 2.3: Harem Topkapı Sarayı 52 Saray Halkı: Osmanlı Devleti’nde sarayda bulunan en önemli kimse devleti yönetmekle görevli olan padişahtır.
Padişah eski Türk devletlerinde olduğu gibi gücünün meşruiyet kaynağının ilahi temele dayandığına inanmaktadır.
İslamiyet’ten önce Türklerde görülen kut anlayışı ile gücün bir aileye verildiğine inanılmıştır.
Osmanlı Devleti’nde de devletin yönetme yetkisi Osmanlı hanedanına bırakılmıştır.
Padişah sarayda Osmanlı hanedanı ile birlikte oturmaktadır.
Divân-ı Hümâyun: Osmanlı Devleti’nde en yüksek idari ve siyasi merciidir.
Her millet ve dinden insanın mahalli kadılıklarda halledemedikleri davalarını getirdikleri son karar yeridir.
Sultan Orhan tarafından toplanmıştır.
Hükümdar nerede bulunursa divan orada kurulmuştur.
II.
Mehmed’e kadar divana hükümdarlar başkanlık etmiştir.
Fatih’ten sonra divan toplantılarına veziriazamlar başkanlık yapmıştır.
Mühr-i hümâyun da kendisine verilmiştir.
Padişah divan toplantılarını kafes arkasından izleyerek kontrol altında tutma imkânı bulmuştur.
Divân-ı Hümâyun toplantıları Topkapı Sarayı’nda Kubbealtı denilen yerde yapılmıştır (Görsel 2.4).
Divân-ı Hümâyun siyasi, askerî, idari, örfi, şeri, adli ve mali işler ile şikâyet ve davaların görüşülüp karara bağlandığı yerdir.
Divan hangi din ve millete mensup olursa olsun, hangi meslek ve tabakadan bulunursa bulunsun kadın erkek herkese açıktı.
Divan toplantılarına veziriazam, vezirler, kazaskerler, defterdarlar ve nişancı asli üye olarak katılmışlardır.
Başlangıçta divanda bir vezir bulunurdu.
I. Murad döneminden itibaren vezir sayısının artması üzerine birinci vezire veziriazam denilmiştir.
Osmanlı Devleti’nde hanedan ve saray halkı ayrımı merkezî yönetimin oluşmasını nasıl etkilemiş olabilir?
DÜŞÜNELİM Görsel 2.4: Kubbealtı Topkapı Sarayı 53 Kadıasker Reisülküttâb Veziriazam Defterdar Vezir Nişancı İlmiye sınıfının Divân-ı Hümâyun’daki temsilcisidir.
Adalet, din ve eğitim alanından sorumludur.
Askerî sınıfa ait şer’i ve hukuki işlerin görülmesinde görevlidir.
Medreselerde görevli müderrislerin atanmasından sorumludur.
1480 yılından itibaren kadıaskerlik sayısı Anadolu ve Rumeli Kadıaskerliği olmak üzere ikiye çıkarılmıştır.
Verilen hükümleri ve kararları düzelttikten sonra tamamlamak, fermana uygun olarak emirleri yazmak, hükümdara ve veziriazama gelen mektupları tercüme ettirerek cevaplandırmak, divanda tezkerecinin bulunmadığı durumlarda onun görevini yapmakla yükümlüdür.
Yönetim görevinin başıdır.
Divân-ı Hümâyun’da padişahın mutlak vekilidir.
Bütün memurlar ve halk üzerinde emir verme yetkisine sahiptir.
Memurları atamak, görevden almak, terfi ettirmek, halkın sorunlarına çözüm bulmak, mahkemelerin verdiği hükümleri yerine getirmek görevleri arasındadır.
Padişahın malının mutlak vekili ve onun temsilcisi durumundaydı.
Devletin yıllık bütçesini hazırlamak, hazineyi ilgilendiren konularda hüküm vermek görevleri arasındadır.
Veziriazamın verdiği görevleri yerine getirmekle sorumludur.
Padişahın tuğrasını çekmekle görevli divan üyesidir.
Padişah adına yazılan ferman, berat ve mektuplara padişahın tuğrasını çekmekle görevlidir.
DİVAN ÜYELERİ VE GÖREVLERİ 54 Tarihî olayları bugünün bakış açısı ile değerlendirmek ne gibi sonuçlar ortaya çıkarabilir?
ARAŞTIRALIM 1.2.
Taşra Yönetimi Osmanlı Devleti’nde payitaht İstanbul dışında kalan bütün ülke topraklarına taşra adı verilmektedir.
Taşra teşkilatının teşekkülü tımar sisteminin etrafında şekillenmiştir.
Tımar sistemi, ülke topraklarından elde edilen gelirlerin bir kısmının belirli hizmet karşılığında kişilere bırakılması esasına dayanmaktadır.
Mülkiyeti devlete ait olan araziler dirlik adı verilen parçalara ayrılmıştır.
Her bir parçası önceleri has ve tımar olarak ikiye ayrılırken I. Murad döneminde zeametin katılmasıyla dirlik sayısı üçe çıkarılmıştır.
Dirlikler savaşta yararlılık gösteren askerlere ve belirli hizmet karşılığındaki memurlara verilmiştir.
Osmanlı Devleti tımar sistemi sayesinde savaşa her an donanımlı süvarilerden oluşan büyük bir orduyu elinde bulundurmuştur.
Osmanlı taşra yönetimi kaza, sancak ve eyalet biçiminde ayrılmıştır.
Kazaların başında kadılar bulunmaktadır.
Kadılar bulundukları kazalarda devletin şer’î ve örfi kanunlarını uygulamakla sorumludur.
Merkezden gelen emirlerin yerine getirilmesi görevleri arasındadır.
Sancak, Osmanlı Devleti’nde kazaların bağlı olduğu yönetim birimleridir.
Sancak beyi tarafından kanunlara uygun biçimde yönetilmiştir.
Sancağın asayişinin sağlanması, devlet adına vergilerin toplanması görevleri arasındadır.
Sancakların birleşmesiyle oluşan en büyük yönetim birimine eyalet denilmektedir.
Eyaletlerin başında beylerbeyi adı verilen yönetici bulunmuştur.
Kuruluş yıllarında Anadolu ve Rumeli olmak üzere iki beylerbeyi vardı.
Beylerbeyi bulunduğu eyaleti padişah adına temsil etmek, sorunları çözmek, güvenliği sağlamak ve tımar ile ilgili işleri yürütmekle görevlendirilmiştir.
Savaş durumlarında orduya katılmakla yükümlüdür.
1.3.
Tarihî Olaylara Bakış Tarihî olaylar değerlendirilirken gerçekleştiği dönemin şartları dikkate alınarak değerlendirilmelidir.
Tarihî olayları bugünün bakış açısıyla değerlendirmek yanlıştır.
Örneğin Osmanlı Devleti’nde uygulanan kardeş katli meselesi değerlendirilirken o günün koşullarına göre değerlendirilmelidir.
Kardeş katli meselesini bugünkü bakış açısı ve değer yargılarıyla değerlendirmek yanlıştır.
Osmanlı Devleti kuruluş döneminde, taht mücadeleleri görülmemiştir ancak Osman Bey, amcası Dündar Bey'in taht iddiasında bulunması üzerine onu ortadan kaldırmıştır.
Fetret Devri’nde Osmanlı Devleti’nin taht kavgalarıyla uğraşması devleti yıkılma noktasına getirmiştir.
Fatih Sultan Mehmed, çıkardığı kanunnâme ile uygulamada olan bir meseleyi hukuki bir statüye kavuşturmuştur.
55 2.
MERKEZÎ OTORİTENİN SAĞLANMASI 2.1.
Osmanlı’da Yönetim Osmanlı Devleti’nden önceki bütün Türk devletlerinde devlet başkanı seçiminde belirli bir sistem oluşturulmamıştır.
Bu durum taht kavgalarının yaşanmasını beraberinde getirmiştir.
Osmanlı veraset anlayışında “ülke hanedanın ortak malıdır” anlayışı hâkim olmuştur.
Bu anlayış Osman Bey ve Orhan Bey döneminde kabul görmüştür.
Osman Bey, Ertuğrul Gazi’nin küçük oğlu olmasına rağmen ağabeylerinin itirazı olmadan beyliğin başına geçmişti.
Kardeşleriyle arasında bir çatışma olmamasına rağmen amcası Dündar Bey’in hükümdarlık iddiasından dolayı mücadele etmek zorunda kalınmıştır.
Osman Bey’in hastalığı döneminde beyliğin yönetimini Orhan Bey fiilen yürütmüştür.
Osman Bey’in ölümünden sonra Orhan Bey herhangi bir mücadeleyle karşılaşmadan devletin başına geçmiştir.
Orhan Bey döneminde Rumeli fatihi Süleyman Paşa babası Orhan Bey’in tahtının en büyük adayıydı ancak 1357 yılında ani ölümü üzerine Şehzade Murad, babasının ölümünden sonra tahta geçmiştir.
I. Murad tahta çıktığında kardeşleri Halil ve İbrahim taht iddiasında bulunmuşlar ve isyan etmişlerdir.
I. Murad kardeşleriyle girdiği mücadeleyi kazanmıştır.
I. Murad veraset anlayışında değişiklik yaparak “ülke padişah ve oğullarınındır” anlayışını hâkim kılmıştır.
Fatih Kanunnâmesi: Yıldırım Bayezid’in oğulları Fetret Devri’nde on bir yıl birbirleriyle mücadele etmiştir.
Kardeşler arasındaki taht kavgaları kardeş katlinin meşrulaşmasına zemin hazırlamıştır.
II.
Mehmed tahta çıktıktan sonra Osmanlı Devleti, Fetret Devri’nin sarsıntısını henüz atlatamamıştı.
II.
Mehmed tahta çıktığından hayattaki tek kardeşi olan Şehzade Ahmed’i öldürtmüştür.
Fatih, İstanbul’un fethedilmesinin ardından Osmanlı Devleti’ni bir düzene soktu.
1402 yılından beri devam edegelen kargaşa ortamına son verdi.
Devlet ve saray teşkilatını belirli düzene oturtup kanunlaştırdı.
Kanunnâmenin içine saltanat ile ilgili bir hüküm koydurdu.
Fatih’ten önceki padişahlar döneminde fiili olarak uygulanan kardeş katli Fatih tarafından kanuni bir biçime dönüştürülmüştür.
“Ve her kimesneye evladımdan saltanat müyesser ola, karındaşların nizâm-ı alem içün katl etmek münasibdir.
Ekser ulema dahi tecviz etmiştir.
Anınla âmil olalar.”  Fatih Sultan Mehmed Fatih Sultan Mehmed’in çıkardığı Fatih Kanunnâmesi ile kendi öz kardeşlerini öldürme izninin verilmesi nasıl değerlendirilmelidir?
DÜŞÜNELİM 56 Veziriazam’ın Divân-ı Hümâyuna Başkanlık Etmesi: Divân-ı Hümâyun teşkilatı Orhan Bey döneminde oluşturulmuştu.
Divân-ı Hümâyun toplantıları devletin kuruluşundan II.
Mehmed dönemine kadar padişahın riyasetinde sabah namazından itibaren her gün toplanmıştır.
II.
Mehmet saltanatı sırasında bazı usuller eklemiştir.
II.
Mehmed’e kadar divan toplantılarına bizzat padişahlar başkanlık etmekteydi.
Fatih Sultan Mehmed, İstanbul’u aldıktan sonra divan toplantılarına veziriazam başkanlık etmeye başlamıştır.
Padişah, veziriazam başkanlığındaki toplantıları gerektiğinde Harem ile Kubbealtı'nın arasında yapılan Adalet Kulesi’nde takip etmiştir (Görsel 2.5).
Görsel 2.5: Adalet Kulesi Topkapı Sarayı Haremden Evlenme Usulü: Harem Osmanlı padişahlarının ailesiyle birlikte yaşadığı bölümdür.
Sarayın esas bölümlerindendir.
Harem ağaları Osmanlı hanedanının yaşadığı yerde görev yaptıkları için padişah ve valide sultanlarla yakın ilişki içinde olmuşlardır.
Harem 16. yüzyıla kadar Osmanlı yönetiminde etkili olmamıştır.
Osmanlı padişahları II.
Bayezid zamanına kadar Bizans’tan, Balkan prensliklerinden, Türk beyliklerinden kız almıştı.
II.
Bayezid’den sonra Anadolu’daki Türk beyliklerinin sona ermesi ve Harem-i Hümâyun’un iyice kurumsallaşması ile padişah ve şehzadelerin sadece cariyelerle evlenmesi âdet hâline gelmiştir.
Padişahlar II.
Osman ve Sultan Abdülmecid hariç olmak üzere Türk kızlarıyla evlenmemiştir.
II.
Bayezid döneminden itibaren hükümdarların haremdeki cariyelerle evlenme geleneği ortaya çıkmaya başlamıştır.
Osmanlı padişah ve şehzadelerinin Osmanlı ülkesinde bulunan Türk kızları ile evlenmemelerinin nedenleri nelerdir?
ARAŞTIRALIM 57 Müsadere Sisteminin Getirilmesi: Kişinin malına devlet tarafından el konulmasına müsadere denilmektedir.
Fatih Sultan Mehmed, İstanbul’u aldıktan sonra merkezî yönetimi güçlendirmeye yönelik çalışmalar yapmıştır.
Bu çalışmalar bir taraftan yönetim yapısıyla ilgili olurken diğer taraftan ekonomik tedbirler almak biçiminde gerçekleştirilmiştir.
Müsadere sisteminin uygulanması Fatih Sultan Mehmed’in Candarlı Halil Paşa’nın azlinden sonra elinde bulunan mallarının devlet tarafından alınmasıyla başlamıştır.
Müsadere sisteminin uygulanması devlet memurlarının elinde bulunan mallara el konulabileceğini bilerek güvenilir şekilde çalışmalarını sağlamak içindir.
2.2.Devlet İdarecisinde Bulunması Gereken Vasıflar Osmanlı Devleti’nde nasihatnâme ve siyasetnâme geleneği bulunmaktadır.
Nasihatnâme ve siyasetnâme yazarları devleti gözlemlemişler ve devlet yönetimiyle ilgili görüşlerini yazdıkları eserlerle devlet yöneticilerine duyurmuşlardır.
Nasihatnâme ve siyasetnâme türünde yazılar yazanlar Osmanlı devlet ve toplum yapısını gözlemlerken sadece Osmanlı Devleti içinde meydana gelen olayları dikkate almışlardır.
Padişah ülke topraklarını genişletmek, halkın refah ve huzurunu sağlamak, halka adaletli davranmak, devleti iç ve dış tehlikelere karşı korumakla görevlidir.
Padişah, devleti yönetirken adaletli olmalıdır.
Devlet yöneticisi cömert olmalıdır.
Devleti yönetecek kimseleri belirlerken liyakat esasına önem vermelidir.
Bir kimseyi görevlendirirken o işin ehli olup olmadığına dikkat etmelidir.
Devletin emanet olduğunu düşünmeli ve emaneti güvenilir kimselere teslim etmelidir.
Devleti ekonomik açıdan zarara uğratacak oluşumlardan kaçınmalıdır.
2.3.Şehzade Eğitimi Şehzadelerin eğitimlerinin teorik kısmı sarayda başlamıştır.
Dönemin önde gelen âlimleri şehzadeler için hoca olarak tutulurdu.
Şehzadeler Arapça, Farsça öğrenirlerdi.
Osmanlı şehzadeleri dönemin en ileri hocalarından eğitim almışlardır.
Sarayın üçüncü avlusunda içoğlanlarla birlikte ata binme ve savaş talimleri yapma gibi eğitimler almışlardır.
Şehzadeler saray içinde Şehzadegan Mektebi’nde eğitim almışlardır.
Şehzadelere Kur’an-ı Kerim, hadis, tefsir gibi dinî bilimler burada öğretilmiştir (Görsel 2.6).
Görsel 2.6: Osmanlı’da şehzade eğitimi (Temsilî) 58 Şehzadelerin aldıkları eğitimlerin devamı sancağa çıkarılmalarıyla gerçekleştirilmiştir.
Şehzadelerin aldıkları teorik bilgileri uygulamaya dönüştürmeleri sancağa çıkma sayesinde mümkün olmuştur.
Osmanlı şehzadeleri yanlarında bulunan lala adı verilen hocalarıyla sancağa yönetici olarak gönderilmiştir.
Padişah çocuklarının gelecekteki hükümdar adayı olmalarından dolayı on beş yaşına gelince devletin önemli merkezlerinden olan sancaklara gönderilmiştir.
Bir şehzadenin sancağa çıkması için on beş yaşına gelmesi belirtilmişse de daha erken yaşta şehzadelerin sancağa gönderildikleri tarihî kayıtlarla sabittir.
Şehzadelerin çıkarıldıkları sancaklar rastgele seçilmiş yerler değildir.
Seçilen sancağın önemli bir kültür, medeniyet ve ticaret merkezi olmasına önem verilmiştir.
Şehzadenin sancakta idari, sosyal, ticari, kültürel her alanda kendisini geliştirebilmesine ve devlet tecrübesi kazanmasına olanak sağlayacak imkânlara sahip olması gerekliydi.
Şehzadelerin sancaklara çıkarılması ile fiili uygulamalarda başarı ve tecrübe kazanması amaçlanmıştır.
Osmanlı Devleti bu sistem sayesinde hem şehzadelerin devlet tecrübesi kazanmalarını sağlamış hem de merkezî yönetime bağlı taşra yönetimi oluşturmuştur.
Şehzadelerin sancakta tecrübe kazanmaları tahta geçtiklerinde devleti yönetmede kolaylık sağlamıştır.
Şehzadelerin sancağa çıkarılmasıyla ülkenin asayişinin sağlanmasında başarı elde edilmiştir.
Kanuni Sultan Süleyman döneminde şehzadelerin sancağa gönderilmesi uygulamasında değişiklik yapılmıştır.
Şehzade Bayezid’in isyan etmesinden sonra sancağa veliaht olan padişahın en büyük oğlu gönderilmiştir.
Büyük şehzade sancakta yöneticilik yaparken diğer şehzadeler Topkapı Sarayı’nda denetim altında tutulmuştur.
1595 yılında Osmanlı tahtına geçen III.
Mehmed Dönemi’nde en büyük şehzade de sancağa gönderilmemiştir.
Osmanlı Devleti’nde şehzadelerin yetiştirilmesinde uygulanan usulün devlet yönetimine etkileri nelerdir?
ARAŞTIRALIM Hükümdarların kızlarına ilk dönemlerde hatun denilmektedir.
Fatih’ten itibaren sultan denilmeye başlanmıştır.
Şehzadelere sultan ifadesi isimlerinden önce kullanılırken kızlarda isimlerinden sonra kullanılmıştır.
BİLGİ KUTUSU NELER ÖĞRENDİK?
Osmanlı Devleti klasik dönemde merkez ve taşra biçiminde yönetilmiştir.
Devletin merkez yönetimi başkentten sağlanmıştır.
İstanbul’un alınmasıyla birlikte devlet yönetimi İstanbul merkezinden yürütülmüştür.
İstanbul dışındaki yerler taşra yönetimini oluşturmuştur.
İstanbul’un alınmasının ardından başkent Edirne’den İstanbul’a taşınmış ve burada Topkapı Sarayı yaptırılmıştır.
Topkapı Sarayı padişahın ikamet ettiği saray olup aynı zamanda devletin idare merkezidir.
Topkapı Sarayı’nda devlet adamı yetiştirilmiştir.
Saray; birun, enderun ve harem olmak üzere üç bölümden oluşmaktadır.
Birun dış bölümdür.
Enderun sarayın iç bölümü olup erkeklere eğitim verilen yerdir.
Buradan devletin önemli kademelerinde görev alacak olan devlet adamları yetişmiştir.
Harem ise padişahın ikametgâhı olmakla beraber kızların eğitildiği yerdir.
Osmanlı Devleti’nde önemli konuların görüşülüp karara bağlandığı yere Divân-ı Hümâyun denilmektedir.
Divân-ı Hümâyun’da veziriazam, vezirler, reisülküttap, defterdar, kadıasker ve nişancı aslî üyelerdendir.
Fatih Sultan Mehmed’den itibaren Divan toplantılarına veziriazamlar başkanlık etmiştir.
Tarihî olayları bugünün bakış açısı ve değer yargılarıyla değerlendirmek doğru değildir.
Olayın gerçekleştiği dönemin siyasi, kültürel, dinî, sosyal ve ekonomik koşulları dikkate alınmalıdır.
Tarihî olayları bugünün bakış açısı ile yorumlamak olayla ilgili önyargının oluşmasına neden olmaktadır.
Osmanlı Devleti’nde merkezî yönetimin güçlendirilmesi için yönetimde bazı düzenlemeler yapılmıştır.
Osman Bey ve Orhan Bey dönemlerinde “ülke hanedanın ortak malıdır” anlayışı taht kavgalarına neden olmuştur.
I. Murad kardeşleri Halil ve İbrahim’i taht iddiasında bulunmalarından dolayı öldürtmüştür.
I. Murad “ülke padişah ve oğullarınındır” anlayışını benimsemiştir.
Yıldırım Bayezid’in oğulları arasında taht mücadelesi yaşanmıştır.
Fatih Sultan Mehmed, tahta geçtikten sonra çıkardığı Fatih Kanunnâmeleri ile kardeş katline cevaz vermiştir.
Osmanlı Devleti’nde nasihatnâme ve siyasetnâmelere göre devlet adamında adalet, cesaret, cömertlik, liyakat, emaneti ehline verme gibi vasıfların bulunması gerekir.
Şehzadelerin eğitimine önem verilmiş ve sancağa çıkartılarak yönetiminde tecrübe kazanmaları sağlanmıştır.
Taşra yönetiminin başında bulunan şehzadeler sancakların her türlü işinden sorumlu olmuştur.
Devlet tecrübesi kazanarak devletin başına geçmişlerdir.
59 1.
Aşağıdakilerden hangisi Topkapı Sarayı’nın bölümlerinden biri olup erkeklerin eğitilmesini sağlayarak devletin üst düzey yöneticilerini yetiştirmiştir?
A) Harem B) Babüssaade C) Birun D) Enderun 2.
Aşağıdakilerden hangisi Divân-ı Hümâyun üyelerinden biri değildir?
A) Nişancı B) Tuğracı C) Defterdar D) Vezir 3.
Tarihî olaylar değerlendirilirken bugünün bakış açısı ve değer yargılarıyla ele alın-mamalıdır.
Buna göre aşağıdaki olaylardan hangisi gerçekleştirildiği günün şartlarına göre değerlendirilmelidir?
A) Fatih Kanunnâmesi B) İstanbul’un Fethi C) Divân-ı Hümâyun’un kurulması D) Müsadere sisteminin getirilmesi 4.
Aşağıdakilerden hangisi Osmanlı Devleti’nde padişahın görev ve sorumluluklarından biri olarak gösterilemez?
A) Halka adaletli davranmak B) Halkın ihtiyaçlarını karşılamak C) Sancağın vergisini toplamak D) Orduyla savaşa katılmak 5.
Osmanlı Devleti’nde Fatih Sultan Mehmed’den sonra Divân-ı Hümâyun’un başkanlığını veziriazamlar yapmıştır.
Bu durum aşağıdakilerden hangisinin göstergesi olabilir?
A) Osmanlı’nın dünya gücü hâline geldiğinin B) İdare anlayış ve usulünde değişiklik olduğunun C) Fatih’in görevini yerine getirmediğinin D) Bizans’ın hâkimiyetinin sona erdiğinin 60 2.
ÜNİTE ÖLÇME VE DEĞERLENDİRME SORULARI 6.
Osmanlı Devleti’nde “Ülke padişah ve oğullarınındır.” biçimindeki veraset anlayışı aşağıdaki padişahlardan hangisi döneminde uygulanmaya başlamıştır?
A) Osman Bey B) Orhan Bey C) I. Murad (Hüdavendigar) D) Yıldırım Bayezid 7.
Şehzadelerin sancağa gönderilmesinin Osmanlı Devleti’ne katkıları aşağıdakilerden hangisinde verilmiştir?
A) Şehzadeler devlet tecrübesi kazanmıştır.
B) Sınırların güvenliği sağlanmıştır.
C) Taht kavgaları yaşanmıştır.
D) Merkezî yönetim güçlendirilmiştir.
8.
Padişahların hür kadınlarla evlenmesi yerine haremdeki cariyelerden eş edinilmesi usulü, hangi sultan ile birlikte başlamıştır?
A) Fatih Sultan Mehmed B) Kanuni Sultan Süleyman C) II.
Bayezid D) Yavuz Sultan Selim 9.
Aşağıdakilerden hangisi Osmanlı Devleti’nin merkezî otoriteyi güçlendirmek için gerçekleştirdikleri arasında gösterilebilir?
A) Fatih Kanunnâmesinin çıkarılması B) Müsadere sisteminin getirilmesi C) Haremden evlenmenin başlaması D) Şehzadenin sancağa gönderilmesi 10.
Osmanlı Devleti’nde şehzadeler sancağa giderken yanlarında kendilerine yardımcı olması için devlet tecrübesine sahip, bilgili kimseleri götürmüşlerdir.
Şehzadelerle sancağa giden bu kişi aşağıdakilerden hangisidir?
A) Ataman B) Atabey C) Lala D) Şehzade 61 62 ÜNİTE KLA.SİK ÇAĞDA OSMANLI 'TOP.LUM DÜZENİ Hazırlık Soruları 1.
İslam ve Osmanlı düşünce geleneklerine göre ümmet ve millet kavramlarına hangi anlamlar yüklenmektedir?
Araştırınız.
2.
Osmanlı Devleti fethettiği yerleşim yerlerinde dönüşümü nasıl yapmıştır?
Araştırınız.
3.
Osmanlı Devleti’nde tarımsal üretimin önemi nedir?
Araştırınız.
4.
Osmanlı ekonomik sistemi açısından Lonca Teşkilatının önemi nedir?
Araştırınız.
5.
Osmanlı Devleti’nde vakıflar sosyal hayatın gelişmesini nasıl etkilemiştir?
Araştırınız.
Neler Öğreneceğiz?
Bu üniteyi tamamladığınızda; 1.
Osmanlı Devleti’nde millet sistemini oluşturan unsurların neler olduğunu, 2.
Fethedilen yerleşim yerlerinin İslam kültürünün etkisiyle dönüşüm geçirdiğini, 3.
Osmanlı ekonomisinde tarımsal üretimin önemli olduğunu, 4.
Lonca Teşkilatının Osmanlı ekonomik sistemi ve toplum yapısındaki yerini, 5.
Osmanlı Devleti’nde vakıfların sosyal hayattaki yerini ve önemini öğreneceksiniz.
Anahtar Kelimeler • Ümmet • Millet • Mülkiyet • Lonca • Vakıf 63 64 1.
OSMANLI’DA MİLLET SİSTEMİ Osmanlı Devleti’nde toplumun temelini Müslüman Türkler oluşturmaktaydı.
14. yüzyıldan itibaren sınırların genişlemesiyle toplumun içine Rum, Ermeni, Bulgar, Sırp, Boşnak, Arnavut, Macar gibi toplumsal gruplar girmeye başlamıştır.
Osmanlı Devleti’nde hâkimiyet sınırların genişlemesi sonucunda toplum içindeki insanlara sosyal statüler kazandırmıştır.
Osmanlı Devleti toplum yapısı itibariyle değişik dinlere ve kültürlere sahip unsurları barındıran bir millet hâline gelmiştir.
Osmanlı sınırlarının genişlemesiyle toplum yapısının temelini oluşturan halk Müslüman ve gayrimüslim olarak sınıflandırılmıştır.
Bu ayrışma sadece dinî yaşama dayanmakta olup diğer sosyal statülerinde bir değişiklik söz konusu değildir.
1.1.Ümmet ve Millet Kavramı Osmanlı Devleti’nin hâkim olduğu Rumeli topraklarında 15 ve 16. yüzyıllarda tahrir ve cizye defterlerindeki sayılara göre nüfusun dağılımı yaklaşık olarak belirlenmiştir.
Cizye defterlerine göre 1490’lı yıllarda Balkanlar’da 674.000 hane halkı yani yaklaşık dört milyon civarında gayrimüslim nüfus yaşamaktaydı.
Osmanlı Devleti toprakları üzerinde yaşayan Müslümanları İslam düşünce geleneklerine göre ümmet anlayışı içerisinde değerlendirmiştir.
Gayrimüslimler ise Osmanlı düşünce sistemi içinde millet anlayışı içinde değerlendirilmiştir.
1.2.Millet Sistemi ve Toplum İdaresi Osmanlı Devleti’nin kuruluşundan itibaren Müslümanlar ile gayrimüslimler iç içe yaşamışlardır.
Devlet ile gayrimüslim tebaa arasındaki ilişkiler Fatih Sultan Mehmed döneminde hukuki bir statüye oturtulmuştur.
Fatih Sultan Mehmed, Ortodoks Rum reayaya ve Galata zimmilerine idari, adli ve hukuki haklar tanımıştır.
Osmanlı Devleti İslam hukukuna göre gayrimüslim-lerin Osmanlı toplumu içindeki konumlarını belirlemiştir.
Millet sözü dinî bir aidiyeti ifade etmektedir.
Millet toplumsal bir teşkilatlanma ve tebaanın birbirine bakışını ifade eder.
Ümmet: Hz. Muhammed’e inanarak, onun yaptıklarını ve söylediklerini uygulayarak çevresinde toplanan Müslümanların tümü.
Millet: Çoğunlukla aynı topraklar üzerinde yaşayan, aralarında dil, tarih, duygu, ülkü, gelenek ve görenek birliği olan insan topluluğu, ulus.
BİLGİ KUTUSU 65 Osmanlı idaresi altında bulunan gayrimüslimler dört farklı aşamadan geçmiştir.
İlk fütuhat döneminde istimâlet politikası içinde kendine yer bulmuştur.
Rumeli’deki fetihler esnasında ya da sonrasında gayrimüslimler Osmanlı toplum hayatı içinde çeşitli dinlerin millet nizamı içinde varlığını sürdürmüştür.
Osmanlı toplum yapısında askerî sınıf ile reaya arasında yöneten ve yönetilenler bağlamında ayrım söz konusudur.
Osmanlı Devleti reayayı geniş bir yelpazede görmüştür.
Vergi veren, angarya yükümlüsü ve silah taşıyamayan geniş zümre Müslüman, Hristiyan, Yahudi ayrımı olmaksızın bütün tebaayı içine almıştır.
Osmanlı millet sistemi içinde askerîler belirli hizmet karşılığında imtiyaz sahibi olmakta ve yetki almaktadır.
Askerî sınıfın dışında vergi vermekle mükellef olan reayanın içine Müslüman, Hristiyan, Yahudi herkes dâhildir.
Osmanlı millet sistemi din ve mezhep aidiyetine göre belirlenmiştir (Görsel 3.1).
Ermeniler, Rumlar, Yunanlılar vb.
etnik kimlikler Osmanlı millet sistemi içinde yer almışlardır.
Bu unsurların temel dayanağını din oluşturmuştur.
Görsel 3.1: Osmanlı Millet Sistemi Osmanlı millet sistemi içinde yer alan milletler kendi adalet, din ve sosyal güvenlik alanlarındaki ihtiyaçlarını kendileri karşılamışlardır.
Evlenme, boşanma, miras gibi kanun kapsamındaki konuları kendi hukuk kurallarına göre belirlemişlerdir.
Osmanlı Devleti farklı dinî ve kültürel kimliklere sahip 66 toplum kesimlerini millet sistemi sayesinde idare etmiştir.
Osmanlı millet nizamı belli bir coğrafyada yaşayanlar ile dağınık yerleşme biçimi gösteren grupların dinî kimliklerini korumasını sağlamıştır.
Millet sistemi sayesinde dinî geçişler ve kültürel kimlik özümsemeleri olmuştur.
Bulgarlar ve Hristiyan Arnavutlar Hellenleşmiştir.
Müslüman bazı unsurlar dilleri farklı olmakla beraber Türk kimliğini benimsemiştir.
Osmanlı Devleti gayrimüslimlere çağına göre ileri ve dünyanın diğer bölgelerinde olmayan bir tavırla davranmıştır.
O dönemin mevcut anlayışı ve ananevi İslam anlayışı içerisinde gayrimüslimlere yaklaşılmıştır.
Gayrimüslimler devletin koyduğu yasalar çerçevesinde hayatlarını sürdürmüşler ve vatandaşlık yönünden Müslümanlardan sonra gelmişlerdir.
2.
FETİH VE DEĞİŞİM Osmanlı Devleti fethettiği yerlerin Türkleşmesini ve İslamlaşmasını sağlamıştır.
Fethedilen yerler İslam kültürünün etkisiyle dönüşüme uğramıştır.
2.1.Gayrimüslimlerde Toplumsal Değişim Osmanlı Devleti fethettiği yerlerdeki gayrimüslim halka karşı ılımlı bir anlayışla yaklaşmıştır.
Ortodokslar, Ermeniler ve Musevileri temel milletler olarak kabul etmiştir.
Klasik Çağ’da Osmanlı toplumunun %58’ini Müslümanlar, %41’ini Hristiyanlar ve %1’ini de Museviler oluşturmuştur.
Rumlar, Bulgarlar, Sırplar, Karadağlılar ve Romenler Ortodoks milletler arasında yer almıştır.
İstanbul’un Fethi’nden sonra ülkedeki Ortodokslar Fener Rum Patrikhanesinin yönetimi altında toplanmışlardır.
Gayrimüslimler Osmanlı Devleti bünyesinde siyasi, sosyal, dinî haklarını korumuşlardır.
Kendileri için oluşturulmuş şehir ve mahallelerde yaşamışlardır.
Kendilerine özgü düzenlemeler yapılmış ve kendi mahkemelerinde yargılanma hakkına sahip olmuşlardır.
2.2.Osmanlı’da Sosyal Hayat Osmanlı şehir ve mahallelerinde çok kültürlü bir sosyal hayat gelişmiştir.
Panayır ve Şenlikler: Osmanlı Devleti toplum hayatı açısından panayırlar ve şenlikler önemli bir yere Osmanlı Devleti’nde millet sisteminin uygulanmasının toplum hayatına etkileri nelerdir?
ARAŞTIRALIM 67 sahiptir.
Osmanlı panayırlarında ülkenin çeşitli bölgelerinden gelenler hem ürünlerini satarlar hem de toplumsal kaynaşma, dayanışma ve bir arada bulunma kültürünü yaşatırlardı.
Osmanlı Devleti’nde padişahın tahta çıkışları şenlik havasıyla geçmiştir.
Bunun yanında sultanların evlilikleri ve şehzadelerin doğumları ile sünnet merasimleri şenlik havasında yapılmıştır.
Yapılan şenlikler içinde ramazan ayları özel bir öneme sahiptir.
Teravih namazından sonra Müslümanlar kahvehanelerde ve odalarda toplanarak eğlenmişlerdir.
Meddah, orta oyunu, karagöz gibi eğlenceler tertip edilmiştir.
16. yüzyılda padişahların tahta geçişi ve kazanılan zaferler dolayısıyla donanma şenlikleri düzenlenmiştir.
Şenlikler halka tellallar vasıtasıyla duyurulurdu.
İstanbul baştan başa süslenir, minareler arasında mahyalar asılırdı.
Top atışıyla başlayan şenliklerde havai fişekler, hokkabazlar, cambazlar gösteriler yapmışlardır.
Donanma şenliklerinde geceleri fener alayları düzenlenmiştir.
Dinî Törenler: Osmanlı Devleti’nde çeşitli törenler düzenlenmektedir (Görsel 3.2).
Osmanlı’da bu törenler günlük hayata yansımıştır.
Sürre alayı, kadir alayı, mevlit alayı, âmin alayı, dinî törenler arasındadır.
Kandil geceleri haremde çok hareketli geçerdi.
Kandil tebrikleri bu iş için hazırlanmış salonda yapılırdı.
Mevlüt okunur, dualar edilir ve padişah tebrikleri kabul ederdi.
Ramazan ayları Osmanlı Devleti’nde farklı bir havada geçirilirdi.
Teravih namazından sahura kadar türlü eğlence ve sohbetler yapılırdı.
Ramazanın 27. gecesi olan Kadir Gecesi’nde kadir alayı düzenlenirdi.
Görsel 3.2 : Osmanlı’da törenlerin yapıldığı Babüssade 68 Yemek Kültürü: Osmanlı şehir ve mahallelerinde, en küçük aileden, saraydakine kadar tüm mufaklarda kendine özgü bir yemek kültürü oluşmuştur(Görsel 3.3).
Yemekler gümüş sini üzerinde servis edilmiştir.
Yere oturarak yemek yeme Osmanlı Devleti’nde âdettendi.
Dana eti pek tercih edilmezken mevsimine göre kuzu eti tercih edilmiştir.
Eğer zamanı değilse koyun eti tüketilmiştir.
Kebap, külbastı, köfte vb.
gibi et yemeklerinin yanında tencere yemekleri de tüketilmiştir.
Dolmalar, pilav çeşitleri, şerbetler, tatlılar Osmanlı mutfağına özgü yiyecekler arasında yer almıştır.
Osmanlı saray mutfağı ile ilgili teşrifat kuralları Fatih Sultan Mehmed tarafından yapılmıştır.
Saray mutfağında günlük yaklaşık iki bin kişilik yemek hazırlanmıştır.
Zifayetlerde ve şenliklerde binlerce kişi için yemekler hazırlanmıştır.
Görsel 3.3: Osmanlı Yemek Kültürü (Temsilî) Görsel 3.4: Osmanlı’da kahvehane kültürü (Temsilî) Kıraathane-Kahvehane ve Bozahane Kültürü: Kahve ve kahvehane Türk insanının yaşamına 16. yüzyıldan itibaren girmiştir (Görsel 3.4).
Kahvehaneler toplumsal paylaşımın gerçekleştiği ve geçmişin yâd edildiği kültürel mekânlardır.
69 Kıraathane, kahvehaneden daha sonra ortaya çıkmış ve bu mekânların okuma salonu biçimine dönüşmüş şeklidir.
Kıraathaneler halkın dostlarıyla görüşüp sohbet etmek için toplandıkları yerlerdir.
Aynı zamanda şairler, meddahlar ve saz şairlerinin kültürel etkinlikte bulundukları yaygın eğitim mekânıdır.
Kahvehanelerin kıraathane (okuma evi) olarak faaliyet göstermesi Kanuni Sultan Süleyman Dönemi’ne rastlamaktadır.
Bu dönemden sonra kahvehanelerde edebî faaliyetler artmıştır.
Kahvehaneler meddahların konuşma yeri, saz şairlerinin saz çalma ve söyleme, mâni yarışlarının yapılma yeridir.
Kahvehanelerin fonksiyonları arasında karşılıklı tartışmalarla fikir alışverişinde bulunmak, güncel meseleler hakkında bilgi almak bulunmaktadır.
Kahvehaneler özellikle ramazan aylarında daha hareketli olmaktadır.
Ramazan ayında kahvehanelerde sazlı sözlü meclisler kurulmakta, aşıklar atışmakta ve edebiyatçılar da eserlerini anlatmaktadırlar.
Osmanlı Devleti’nin sınırlarının genişlemesiyle birlikte yiyecek ve içecek konusunda etkileşim yaşanmıştır.
Bu etkileşim Osmanlıların Balkan topraklarına geçmesiyle birlikte boza kültürünün Osmanlılara geçmesini sağlamıştır.
Boza, Osmanlıların beğenerek tükettikleri bir içecek türü olmuştur.
Kıyafetlerdeki Çeşitlilik: Klasik Çağ’da Osmanlı şehir ve mahallelerinde çok kültürlü sosyal bir yapı vardır.
Müslümanlarla gayrimüslimler arasındaki kıyafet konusunda çeşitlilik bulunmaktadır.
Erkek ve kadınların kıyafetleri arasında da çeşitlilik vardır.
Kadınların giysileri ferace, yaşmak ve her zaman olmamak koşuluyla peçeden oluşmaktadır (Görsel 3.5).
Ferace sokağa çıkarken giyilen dış giyim çeşididir.
Yaşmak kadınların sokakta giydikleri feracenin üstünden sarkıtılarak kullanılan beyaz bir örtüdür.
Kadınların gömlekleri erkeklerin gömleklerine benzerse de yakası, kolları ve kenarları işlidir.
Kadınlar süslü ipekliler, uzun ceketler, şalvarlar ve altları kabaralı çizmeler giymişlerdir.
Erkek kıyafetleri ise şalvar, gömlek, kaftan biçimindeki kıyafetlerden oluşmuştur (Görsel 3.6).
Osmanlı şehir ve mahallelerinde yaşayan gayrimüslimlerin kıyafetlerinde belirli bir Osmanlı toplum yapısında görülen kahvehane-kıraathane kültürü ile günümüzdeki kahvehane arasında benzerlik bulunmakta mıdır?
DÜŞÜNELİM 70 anlayış getirmiştir.
Gayrimüslimler ile Müslümanların karışmasını önlemek için kıyafetlerdeki kumaşın cins ve renklerinde sınırlandırmalar yapılmıştır.
Örneğin 1568 tarihli bir düzenlemede, "... gayri Müslimlerin kullandığı feracelerin kül rengi karaca çuhadan yapılması ve damgaların kumaş olmaması, kuşakların yarı yarıya pamuk ve ipek olması ..." emredilmiştir.
Osmanlı Devleti’nde gayrimüslimler ile Müslümanlar arasında farklı kıyafetlerin giyilmesi toplum yaşantısını nasıl etkilemiş olabilir?
DÜŞÜNELİM Görsel 3.5: Osmanlı kadın kıyafetleri Görsel 3.6: Osmanlı erkek kıyafetleri 71 Osmanlı Devleti’nde gayrimüslimler ile Müslümanların elinde bulunan topraklardan farklı vergilerin alınması, toplum hayatını nasıl etkilemiş olabilir.
DÜŞÜNELİM 3.TARIMSAL ÜRETİM Osmanlı Devleti’nde ekonominin temeli tarıma dayalıdır.
Tarımsal faaliyetler reaya adı verilen kesim tarafından yapılmıştır.
Reaya, vergi vermekle yükümlü köy, kasaba, konargöçer ve şehirlilerden oluşan sosyal yapıdır.
Devlet tarımsal üretimi artırmak için köyler kurmuş, konargöçerlerin yerleşik hayata geçmelerini teşvik etmiştir.
Osmanlı’da tarımsal faaliyetler ile ilgili sağlıklı bilgilere tahrir defterlerinden ulaşılabilmektedir.