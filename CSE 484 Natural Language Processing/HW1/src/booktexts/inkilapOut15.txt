1.
Doğu Bloku II.
Dünya Savaşı’ndan sonra ortaya çıkan iki süper güçten biri Sovyet Sosyalist Cumhuriyetler Birliği’ydi (SSCB).
SSCB’nin bu kadar güçlenmesinde Almanya, İtalya ve Japonya’nın savaştan yenilgiyle çıkmaları, İngiltere ve Fransa’nın savaşı kazanmalarına rağmen büyük ölçüde yıpranmış olmaları etkili oldu.
SSCB, II.
Dünya Savaşı’nda Almanları yenilgiye uğrattıktan sonra Doğu Avrupa’da ilerleyerek bu topraklardaki Alman işgaline son verdi.
1.
ABD’nin II.
Dünya Savaşı’ndan sonra dünyanın her yerine müdahale etmek istemesinin nedeni neler olabilir?
2.
Devletler tek başlarına mı yoksa ittifaklar kurarak mı dış politikada daha güçlü olurlar?
Araştır Öğren Paylaş Sıra Sizde Nükleer silahlar dünyayı yeni savaşların eşiğine mi getirdi yoksa daha büyük savaşların çıkmasını mı önledi?
Bilgi Notu Soğuk Savaş kavramını ilk kez ABD’li devlet adamı Bernard Baruch 17 Nisan 1947’de yaptığı bir konuşmada kullanmıştır.
1948 1948 Güney Kore Cumhuriyeti kuruldu.
Kore Halk Cumhuriyeti kuruldu.
6.
2.
İKİ KUTUPLU DÜNYA VE TÜRKİYE Harita 6.1: Soğuk Savaş Döneminde Bloklaşma Haritası BÜYÜK OKYANUS ATLAS OKYANUSU BÜYÜK OKYANUS HİNT OKYANUSU ABD SSCB ABD ve müttefikleri Rusya ve müttefikleri Diğer komünist ülkeler Diğer ülkeler 0 2000 8000 Km K II.
DÜNYA SAVAŞI SONRASINDA TÜRKİYE VE DÜNYA 180 Sıra Sizde II.
Dünya Savaşı’nın sebep olduğu yıkımın Batı demokrasisindeki olumsuz etkilerini yorumlayınız.
SSCB’nin kendi topraklarını Alman işgalinden kurtardıktan sonra savaştan çekilmesinden endişe eden ABD ve İngiltere, SSCB’nin ilerlemesine tepki göstermediler.
Böylece SSCB savaşın sonlarına doğru Doğu ve Orta Avrupa’daki ülkelerden birçoğunu işgal etti.
1947’de barış antlaşmalarının imzalanması neticesinde SSCB’nin işgal etmiş olduğu ülkelerden çekilmesi gerekiyordu.
Fakat SSCB, denetimi altındaki ülkelerde komünist partileri iktidara getirip muhalefet partilerini tamamen tasfiye etmeden buralardan çekilmedi.
Macaristan, Bulgaristan, Romanya, Polonya ve Çekoslovakya’daki muhalefet, baskı yoluyla tamamen tasfiye edildi.
Bu ülkeler komünist partiler iktidara getirilerek kontrol altına alındı.
Anayasaları değiştirilerek sosyal, siyasal ve ekonomik düzenleri Sovyet modeline göre yeniden kuruldu.
SSCB, Doğu Avrupa ülkeleriyle dostluk, iş birliği, saldırmazlık gibi antlaşmalar yaparak bir blok oluşturdu ve bu ülkeleri daha sıkı denetim altında tutmaya çalıştı.
Doğu Bloku Teşkilatları Cominform SSCB’nin öncülüğünde Doğu Bloku üye devletlerinin kendi aralarındaki iş birliğini artırmak için farklı alanlarda teşkilatlanmalara gidildi.
İlk olarak 5 Ekim 1947’de Cominform (Kominform) kuruldu.
Cominform ile SSCB ve komünist rejimler arasında siyasi ve ideolojik bağ sağlandı.
Comecon Marshall Planı ve Avrupa Ekonomik İşbirliği Örgütüne karşı SSCB öncülüğünde Comecon (Komekon) (Karşılıklı Ekonomik Yardımlaşma Konseyi) kuruldu (25 Ocak 1949).
Comecon’un amacı; üye ülkelerde ekonomik gelişmeyi hızlandırmak, bilimsel ve teknik gelişmeye önem vermek ve üye ülkeler arasındaki dayanışmayı sağlamaktı.
Varşova Paktı Askerî alanda da Varşova Paktı kuruldu.
Varşova Paktı Soğuk Savaş Dönemi’nde öne çıkan uluslararası güvenlik örgütlerinden biridir.
NATO’yu varlığına tehdit olarak gören SSCB öncülüğünde; Arnavutluk, Doğu Almanya, Bulgaristan, Macaristan, Polonya, Romanya ve Çekoslovakya’nın katılımıyla kuruldu (14 Mayıs 1955).
Kuruluş amacı NATO’ya karşı sosyalist ülkeler arasında dostluk ve askerî yardım sağlamaktı.
Varşova Paktı, Soğuk Savaş’ın bitmesiyle 1991’de dağıldı.
1948 1948 Pakistan kurucusu (M. Ali Cinnah) vefat etti.
UNESCO kuruldu.
11 Ekim 6.
2.
2.
Batı Bloku II.
Dünya Savaşı sonrasında SSCB’nin yayılma tehlikesi karşısında İngiltere Başbakanı Winston Churchill (Vinstın Çörçıl), ABD’ye bu tehdidi önlemek için çağrıda bulundu.
İngiltere, 21 Şubat 1947’de ABD’ye Türkiye ve Yunanistan’la ilgili uyarı niteliğinde iki nota verdi.
Bu notalarda Türkiye ve Yunanistan’ın Batı savunması için önemi vurgulandı.
Bu sebeple bu ülkelere Görsel 6.7: Soğuk Savaş Dönemi liderleri (İngiltere Başbakanı Churchill, ABD Başkanı Truman, SSCB lideri Stalin) Bilgi Notu Marshall Planı’na karşılık SSCB ve uydu devletleri, aralarındaki ekonomik ilişkileri ve iş birliğini sıklaştırmak için Molotof Planı doğrultusunda ikili ticaret sistemleri kurdular.
6.
Ünite 181 SSCB’nin girişimleri ve yayılmacı tutumu karşısında ABD Uzak Doğu’da, Doğu Akdeniz’de ve Orta Avrupa’da harekete geçti.
Böylece II.
Dünya Savaşı’nda müttefik olan ABD ile SSCB arasında savaş sonrasında iş birliği yerine çatışma süreci başlamış oldu.
Batı Bloku’nun liderliğini üstlenen ABD, SSCB’yi çevreleme politikası izledi.
ABD’nin Batı Bloku’nun liderliğini üstlenmesiyle İngiltere, Avrupa’daki üstünlüğünü ABD’ye bıraktı.
Batı Blokunun Teşkilatları SSCB’nin yayılmacı politikasının karşısında kendisini “Hür Dünya” olarak adlandıran Batı Bloku ülkeleri ABD öncülüğünde belli alanlarda teşkilatlanmalara gitti.
Bu teşkilatlar askerî, ekonomik ve siyasi alanlarda gerçekleşti.
Böylece II.
Dünya Savaşı’nın getirdiği olumsuz şartlara ve SSCB tehdidine tek başına direnmesi mümkün olmayan ülkeler bir araya getirilerek bu durum aşılmaya çalışıldı.
NATO ve Avrupa Konseyi gibi oluşumlar bu amaçla kuruldu.
Ayrıca Truman Doktrini ve Marshall yardımı projesi de bu siyaseti destekleyen adımlardı.
Truman Doktrini ABD Başkanı Harry S. Truman (Hery S. Truman), 12 Mart 1947’de Avrupa’yı desteklemek ve güçlendirmek için Truman Doktrini’ni ilan etti.
Truman, Amerikan Kongresine sunduğu bildiride Türkiye ve Yunanistan’a yardım yapılması için kendisine yetki verilmesini istedi.
Amerikan Kongresinde; SSCB tehdidine karşılık Yunanistan’a 300 milyon, Türkiye’ye de 100 milyon dolarlık yardımın yapılması kabul edildi.
ABD, Truman Doktrini ile iki temel amaca ulaşmaya çalıştı: Bu amaçlardan öncelikli olanı dünyanın neresinde olursa olsun SSCB’nin yayılmasını engellemek ABD’nin ekonomik ve siyasal hâkimiyetinin genişlemesini sağlamaktı.
İkinci amaç ise SSCB tehdidine karşı Türkiye ve Yunanistan’a askerî yardım yapmaktı.
Marshall Planı ABD, Avrupa’nın ekonomik yönden güçlü olduğu takdirde SSCB’nin siyasi yayılmacılığına karşı koyabileceğini düşünüyordu.
Bu nedenle ABD, 1945- 1946 yılları arasında Batı Avrupa ülkelerine 15 milyar dolarlık yardımda bulundu.
Ancak ABD’nin yardımları Avrupa’nın ekonomik ve siyasi sorunlarını çözmeye yeterli değildi.
ABD Dışişleri Bakanı George Marshall (Corç Marşal), 5 Haziran 1947’de yaptığı açıklamada ABD’nin, Avrupa’nın ekonomik kalkınması için yapacağı girişimden önce, Avrupa ülkelerinin kendi aralarında ekonomik iş birliği sağlamaları gerektiğini belirtti.
Ancak bu iş birliği sağlandıktan sonra bir açık ortaya çıkarsa bu açığın kapatılması için ABD’nin yardımcı olabileceğini söyledi (Görsel 6.8).
Oku-yorum Demir Perde İngiltere Başbakanı Sir Winston Churchill (Sör Vinstın Çörçil), Sovyetler Birliği’nin tutum ve davranışlarından duyduğu endişelerini 12 Mayıs 1945’te, Başkan Truman’a çektiği telgrafta şöyle belirtmiştir: “Bir ya da iki yıl içinde durum ne olacak?
Bu tarihte Amerikan ve İngiliz orduları eriyecek, Fransızlar esaslı bir şekilde teşkilatlandırılmış olmaktan uzak bulunacak; oysa Rusya iki ya da üç yüz tümenini ayakta tutma kararını verebilecektir… Cepheye (Rusya) bir demir perde indirmiştir.
Ardında nelerin cereyan ettiğini bilmiyoruz.
Dr. Rıfat UÇAROL, Siyasi Tarih, s. 939.
İngiltere Başbakanı Churchill SSCB için “demir perde” tabirini kullanarak neyi anlatmaya çalışmıştır 1948 1948 ABD Başkanı Harry S. Truman seçimleri kazandı.
Berlin şehrinde Sovyet yanlısı geçici yönetim kuruldu.
Sıra Sizde SSCB tehdidine karşı Batı savunmasında Türkiye ve Yunanistan’ın önemli olmasının nedenleri neler olabilir?
askerî ve ekonomik yardım yapılması gerektiğini ancak İngiltere’nin içinde bulunduğu ekonomik sıkıntılar nedeniyle bu yardımları yapamayacağını belirtti.
İngiltere’nin Yunanistan’daki askerlerini de geri çekmek zorunda olduğu açıklandı.
SSCB tehdidine karşı ABD’nin sorumluluk üstlenmesi istendi.
(Görsel 6.7).
Görsel 6.8: ABD Dışişleri Bakanı G. Marshall (1880-1959) II.
DÜNYA SAVAŞI SONRASINDA TÜRKİYE VE DÜNYA 182 1948 1949 Birleşmiş Milletler Teşkilatı, İnsan Hakları Evrensel Beyannamesi’ni kabul etti.
Comecon kuruldu.
10 Aralık Oku-yorum Türkiye ve Yunanistan’ın Dünya Siyasetindeki Yeri ABD Dışişleri Bakan Yardımcısı Dean Acheson (Diin Eçısın), Türkiye’ye yardım nedenini Temsilciler Meclisi’nde son derece açık olarak şöyle ortaya koyuyor: “Ekonomik problemlerini özgürlük yolunu seçmek suretiyle çözmelerinde kendilerine elimizden geldiği kadar yardım etmek, çıkarımız için hayatidir.
Türkiye ve Yunanistan’ın yıkılması ve iki ülkede totaliter rejimlerin kurulmasının Orta Doğu ülkeleri üzerinde etkisinin ne olacağını anlatmama gerek yok… Öte yandan, Yunanistan ve Türkiye’nin, özgürlük ilkelerini sıkı sıkıya bağladıkları ABD’den yardım gördükleri zaman bunun moralleri ve iç gelişmeleri üzerindeki etkisini bir düşünün Türkiye ve Yunanistan’da elde edilecek sonucun Boğazlardan Çin Denizi’ne kadar olan geniş bölgede nasıl büyük bir ilgi ile izleneceğini söylemek çok abartılı olmaz.” Oral SANDER, Türk-Amerikan İlişkileri, s. 38.
ABD’nin dış politikası açısından Türkiye ve Yunanistan’ın önemi nedir?
NATO’nun Kuruluşu Kuzey Atlantik Antlaşması Örgütü (NATO: North Atlantic Treaty Organization), Soğuk Savaş Dönemi’nde SSCB’ye karşı kurulan geniş kapsamlı bir savunma ittifakıdır.
ABD, İngiltere, Fransa, Belçika, Hollanda, Lüksemburg, Norveç, Danimarka, İzlanda, Portekiz, İtalya ve Kanada’nın katılımıyla 4 Nisan 1949’da kuruldu (Görsel 6.9).
NATO’nun oluşturulmasının ana fikri SSCB yayılmasına ve tehdidine karşı etkili bir set kurmaktı.
Bu amacı gerçekleştirmek için öncelikle NATO antlaşmasını imzalayan ülkeler arasında askerî iş birliği sağlandı.
Böylece üye devletlerden birine yapılacak olan herhangi bir saldırı, hepsine karşı yapılmış sayılacaktı.
NATO’ya üye devletlerin askerî ittifak dışında siyasi, ekonomik ve sosyal alanlarda da iş birliği içerisinde olmaları planlandı.
NATO yapılanması sonucunda SSCB öncülüğünde oluşan Doğu Bloku’na karşı Batı Bloku oluşturuldu.
Sıra Sizde Doğu Bloku’nun dağılmasına rağmen NATO’nun hâlâ varlığını sürdürmesinin sebepleri nelerdir?
Avrupa Konseyi Avrupa Konseyinin kuruluş amacı, her alanda üye ülkeler arasında güven oluşturup iş birliği sağlamaktır.
5 Mayıs 1949’da Londra Antlaşması ile İngiltere, Fransa, Belçika, Hollanda, Lüksemburg, Danimarka, İrlanda, İtalya,Norveç ve İsveç arasında kurulan konsey sadece Avrupa devletlerini kapsayan ve askerî niteliği olmayan bir teşkilattır.
6.
2.
3.
Doğu ve Batı Arasındaki Türkiye Türkiye-SSCB İlişkileri II.
Dünya Savaşı’ndan sonra müttefikler arasında yapılan konferanslarda Türkiye üzerindeki Sovyet tehdidi açık bir şekilde ortaya çıktı.
Yalta Konferansı’na katılan SSCB lideri Stalin, II.
Dünya Savaşı sonunda ortaya çıkan koşullar nedeniyle Boğazların statüsünün aynen devam edemeyeceğini dile getirdi.
Bu doğrultuda Montrö Boğazlar Sözleşmesi’nin günün koşullarına uygun olarak yeniden düzenlenmesini ve SSCB lehine değişiklikler yapılmasını talep etti.
ABD, SSCB’nin karşısında yer alırken, Sovyet Rusya tehdidine maruz kalan Türkiye’nin de Batı ile olan ilişkileri gelişti.
Türkiye siyasi alanda ABD’nin desteğini aldı.
Türkiye ile SSCB arasındaki siyasi gerginlik 1953’e kadar sürdü.
SSCB 30 Mayıs 1953’te yaptığı açıklamayla, II.
Dünya Savaşı’ndan sonra gündeme getirdiği taleplerinden vazgeçtiğini resmen bildirdi.
Türkiye ve SSCB arasındaki ilişkiler de bu tarihten sonra yumuşamaya başladı.
Görsel 6.9: ABD Başkanı H. Truman, Kuzey Atlantik Antlaşması’nı imzalarken 6.
Ünite 183 1949 1949 NATO kuruldu.
4 Nisan Avrupa Konseyi Kuruldu.
Türkiye ve Truman Doktrini Truman Doktrini ile ABD Kongresi tarafından SSCB’nin yayılmacılık politikasının tehdidi altında kalan Yunanistan ve Türkiye’ye askerî ve ekonomik yardımlar yapılması kararlaştırıldı.
ABD’nin yapacağı yardım açıklaması Türk siyasetçileri tarafından olumlu karşılandı.
ABD ile Türkiye arasında 12 Temmuz 1947’de yardım antlaşması imzalandı.
Gerek CHP ve gerek DP üyeleri ABD’nin Türkiye’yi desteklemesini dostane bir tavır olarak gördüler.
Türkiye’nin Truman Doktrini ile ABD yardımlarını kabul etmesinin başlıca sebebi, SSCB’nin istekleri ve tehdidi karşısında ABD’nin desteğini almaktı.
Truman Doktrini, Türk dış politikasında da büyük değişikliklere yol açtı.
Truman Doktrini’nin uygulanmasından sonra Türkiye, tamamen Batı Bloku yanlısı bir dış politika izlenmeye başladı.
Truman Doktrini’yle dış politikada Batı Bloku’na yaklaşan Türkiye NATO’ya katılmak istedi.
Bu nedenle Kore Savaşı’nda Birleşmiş Milletler Barış Gücü Komutanlığı bünyesinde savaşa katıldı.
Kore Savaşı’nda Doğu Bloku’nun yayılmacılığına karşı dünyayla birlikte hareket eden Türkiye, Batı Bloku ülkelerinin desteğini kazandı.
Türkiye’nin Avrupa Konseyine Üye Olması Soğuk Savaş Dönemi’nde Türkiye’nin dış politikasının temel hedefi, Batı ile siyasi ve ekonomik ilişkiler içinde olmaktı.
Bu doğrultuda Türkiye, Avrupa Konseyi içinde yer almak istiyordu.
Böylece Batılı devletlerle olan ilişkiler geliştirilmiş ve iş birliği de artırılmış olunacaktı.
Avrupa Konseyi (AK), İkinci Dünya Savaşı’ndan büyük maddi ve manevi kayıpla çıkan Avrupa’da, oluşan çatışmanın yerine, ortak kurumlar, standartlar ve sözleşmelere dayalı güven ve işbirliği ortamı tesis etmek amacıyla kurulmuştur.
5 Mayıs 1949’da Belçika, Birleşik Krallık, Danimarka, Fransa, Hollanda, İrlanda, İsveç, İtalya, Lüksemburg ve Norveç, merkezi Strasbourg olmak üzere, Avrupa Konseyi’ni kuran antlaşmayı imzalamıştır.
Türkiye, Avrupa Konseyini kurulduktan kısa bir süre sonra Yunanistan ve İzlanda ile birlikte Ağustos 1949’da Avrupa Konseyine davet edildi.
Türkiye bu süreçten sonra, konseyin kurucu üyeleri arasında sayıldı.
Türkiye’nin konseye kesin katılımı ise TBMM tarafından 12 Aralık 1949’da onaylandı.
Türkiye’nin NATO’ya Katılması NATO, 4 Nisan 1949’da 12 devletin katılımıyla kuruldu.
Türkiye ise başlangıçta NATO’nun dışında kaldı.
14 Mayıs 1950 seçimleri sonucu iktidara gelen Demokrat Parti, NATO’ya katılma çalışmalarına hız verdi.
Türkiye’nin NATO’ya katılmak istemesinin nedenleri şöyle sıralanabilir: 1.
NATO içerisinde yer alarak, SSCB tehdidinin devam etmesi karşısında ülke topraklarının savunulmasının kolaylaştırılması düşünülmüştür.
2.
Türk devlet adamları Avrupa Konseyinin kurucu üyelerinden olan Türkiye’yi Batı’nın ayrılmaz bir parçası olarak görüyorlardı.
Bu yüzden Batı’ya dönük dış politikanın vazgeçilmez bir koşulu olarak NATO’ya üye olmanın gerekli olduğu düşünülmüştür.
Türkiye’nin NATO’ya katılma sürecinde Kore Savaşı’nın başlaması ile Türkiye’nin Birleşmiş Milletler Komutanlığı emrine 4.500 kişilik kuvvet göndermesi üyeliğe kabulünde olumlu bir etki yaptı.
Türk askerinin bu savaşta gösterdiği üstün başarı tüm dünyanın dikkatini çekti.
Bu durum Türkiye’nin NATO üyeliği için bazı Batı Bloku ülkelerinin yaptığı itirazları önemli ölçüde azalttı.
NATO’ya katılma konusunda Kore Savaşı, Türkiye için önemli bir dönüm nok- II.
DÜNYA SAVAŞI SONRASINDA TÜRKİYE VE DÜNYA 184 1949 1949 Federal Alman Cumhuriyeti (Batı Almanya) kuruldu.
Türkiye Avrupa Konseyi’ne üye oldu.
Sıra Sizde ABD’nin Türkiye’nin NATO’ya katılmasını istemesiyle Türkiye’nin NATO’ya katılmak istemesinin gerekçeleri aynı mıdır?
tası oldu.
Türkiye’nin NATO’ya kabul edilmesini sağlayan bir başka gelişme ise SSCB’nin nükleer silah edinmesi oldu.
1949’da SSCB, atom silahına sahip olduğunu resmen açıkladı.
ABD, SSCB’nin olası bir nükleer saldırısına karşılık verebilmek için SSCB’ye yakın bölgelerde askerî üslere ihtiyacı olduğunu düşünüyordu.
Bunun için de Türkiye’nin NATO’ya alınmasını istedi.
Yaşanan gelişmeler sonucu 15 Eylül 1951’de Kanada’daki Ottowa’da toplanan NATO Bakanlar Konseyi, oy birliğiyle Türkiye ve Yunanistan’ın NATO’ya üye olarak davet edilmesine karar verdi.
22 Ekim 1951’de Türkiye ile Yunanistan’ın NATO’ya katılımını sağlayan protokol imzalandı.
TBMM, 18 Şubat 1952’de Kuzey Atlantik Antlaşması ve Protokolü’nü onaylayınca Türkiye NATO’ya resmen katıldı (Görsel 6.10).
Türk Askeri Kore’de II.
Dünya Savaşı’nda Japonya teslim olduktan sonra Kore’nin kuzeyini SSCB, güneyini ise ABD denetim altına aldı.
Kore, 38. enlem sınır kabul edilerek Güney Kore ve Kuzey Kore olmak üzere ikiye ayrıldı.
SSCB ve ABD arasında gerçekleşen görüşmelerden bir sonuç çıkmayınca Kore’nin birleşmesi gerçekleşmedi.
Güney Kore’de yapılan seçim neticesinde 15 Ağustos 1948’de Güney Kore Cumhuriyeti kuruldu.
SSCB’nin desteklediği Kuzey Kore’de de seçimler yapıldı ve 9 Eylül 1948’de Kore Halk Cumhuriyeti kuruldu.
Siyasi olarak ikiye bölünen Kore’de yaşanan gerginlikler bitmedi ve bir savaşa dönüştü.
25 Haziran 1950’de SSCB’nin desteklediği Kuzey Kore birlikleri, Güney Kore’deki askerlerin sınırı geçtiklerini ileri sürerek Güney Kore’ye saldırdı.
Savaşın başlamasıyla ABD, Güney Kore’ye yardım göndermeye başladı ve Birleşmiş Milletleri harekete geçirdi.
ABD, Birleşmiş Milletler Güvenlik Konseyi üyelerine barışı sağlamak için Güney Kore’ye asker gönderme çağrısında bulundu.
Alınan kararla ABD’nin önderlik ettiği bir Birleşmiş Milletler Kuvveti oluşturuldu ve komutanlığına da Amerikalı General Mac Arthur (Mak Artur) getirildi.
ABD’den sonra Kore’ye asker gönderen ikinci ülke Türkiye oldu.
NATO’ya katılma çabasında olan Türkiye, bu savaşta Güney Kore’ye destek vererek Batı Bloku’nun bir parçası olduğunu göstermek istedi.
Türkiye ilk aşamada Kore Savaşı’na 4.500 asker gönderdi (Görsel 6.11).
Daha sonraki süreçte Kore Savaşı’na gönderilen Türk askerlerinin sayısı 6.000’in üzerine çıktı.
Kore Türk Tugayı Komutanlığına Tuğgeneral Tahsin Yazıcı; Piyade Alay Komutanlığına da Celal Dora atandı.
Birleşmiş Milletler Barış Gücü Komutanlığı bünyesinde savaşan Türk askeri, başarılı bir şekilde mücadele etti.
Çok şiddetli geçen Kunuri Muharebeleri’nde önemli başarılar kazanan Türk ordusu, büyük kayıplar verdi.
Türk askerinin Kore Savaşı’ndaki üstün başarısını France Presse (Frans Pres) Ajansı dünyaya şöyle duyurmuştu: “Kunuri önünde mevzi alan Türk tuTürkiye’nin güvenliğini amaçlayan, hiçbir milletin aleyhinde olmayan bir barış politikası bizim her zaman ilkemizdir.
Görsel 6.10: Türkiye’nin NATO’ya  katılmasıyla ilgili gazete haberi Bilgi Notu Temmuz 1953’de imzalanan ateşkese kadar Türk askerlerinin 721’i şehit olurken, 672’si yaralanarak yurda dönmüştür.
1475 yaralı asker Kore’de tedavi edilmiştir.
234 asker esir düşerken 175 kişi kaybolmuştur.
Görsel 6.11: Kore Savaşı’na katılan Türk birlikleri 6.
Ünite 185 1949 1950 Demokratik Alman Cumhuriyeti (Doğu Almanya) kuruldu.
14 Mayıs Demokrat Parti iktidara geldi.
gayı bu şehirle Takson arasında düşman kuvvetleri tarafından derhâl tamamen sarılmıştır.
Amerikan kumandanlığı Türk askerlerinin akıbeti hakkında derin bir endişeye düştüğü sırada Türk Mehmetçikleri süngü takarak hücuma kalkmış ve düşman hatlarını yararak selamete ulaşmıştır.
Bu süngü hücumu esnasında Türk askeri 200 Çinliyi öldürmüş ve bu muvaffakiyetli hareket sonunda 200 de esir alınmıştır.” Üç yıl süren Kore Savaşı’nda taraflar birbirlerine üstünlük sağlayamadılar.
1950’de başlayan savaş, 27 Temmuz 1953 Panmunjom Ateşkes Anlaşması ile sona erdi. Yapılan ateşkese göre Kuzey Kore ile Güney Kore arasındaki sınır değişmedi ve 38. enlem sınır çizgisi olarak kabul edildi (Harita 6.2).
Harita 6.2: Kore Savaşı haritası ÇİN ABD BÖLGESİ SSCB BÖLGESİ 1945-1948 GÜNEY KORE KUZEY KORE SARI DENİZ JAPON DENİZİ (DOĞU DENİZİ) 380 Şimaycı Kanggye Sangcin İvan Hungnam Vansam İçan Kesang Tangyang Panmercan İnçan Seul Çangcin Tecan Kuman Çangcu Kvangcu Pusan Masari Tegu Pohang Mokpo Çunçan Kangnung Pyongyang 1950 Ekiminde Kuzey Koreliler ve Çinliler 1950 Eyülünde BM hücumu 1953’te sınır Oku-yorum Kore’den mektup var... Çok sevgili ablacığım, Gemimiz İzmir Limanı’na yanaşırken daha çok uzaklardan sallanan mendilleri fark etmeye başlayacak, bunların arasında grup teşkil etmiş sizleri görebileceğim.
O an, bütün bir senenin özlemi, kuruntuları ve de şu elim hadisler unutulacak.
Birbirimize kavuşmanın verdiği sevinç sarhoşluğu içinde gözlerimiz dolu, adeta bütün bir senenin acısını çıkartırcasına karşıdan birbirimize bakacak, bizleri tekrar bir araya getiren o büyük varlığa hamd’üsenalar edeceğiz.
Biraz önce çok üzgün olmama rağmen şimdi kendimi daha neşeli hissediyorum.
Zira şu anda o mükemmel günü yaşıyorum.
İnanıyorum ki bu günler bir hakikat olacak.
Gündoğdu Kayal, Kore Mektupları, s. 82- 83.
(Kısaltılmıştır.)
Kore Savaşı’na katılmış bir Türk askerinin ailesine yazdığı mektubu okuyarak, savaşın asker üzerindeki duygusal etkisini tartışınız.
75 Km K II.
DÜNYA SAVAŞI SONRASINDA TÜRKİYE VE DÜNYA 186 Marshall Planı doğrultusunda yapılan ekonomik yardımların Türk ekonomisine etkilerini tartışınız.
Araştır Öğren Paylaş 6.
3.
1.
Siyasi Hayat 14 Mayıs 1950 seçimleriyle başlayan Demokrat Partinin iktidarı kesintisiz olarak on yıl devam etti ve 27 Mayıs 1960 yılındaki askerî darbeyle sona erdi.
Bu süreç boyunca CHP ana muhalefet partisi görevini üstlendi.
DP genel başkanlığını yürüten Celal Bayar, 14 Mayıs seçimlerinden sonra Türkiye Cumhuriyeti’nin üçüncü cumhurbaşkanı oldu.
Celal Bayar, DP genel başkanlığından istifa ederek görevini Adnan Menderes’e bıraktı.
Bu on yıllık süreçte DP genel başkanlığını Adnan Menderes, CHP genel başkanlığını ise İsmet İnönü sürdürdü.
DP iktidarının ilk yıllarında 18 Temmuz 1932 tarihli genelge ile başlayan ezanın Türkçe okunması uygulamasına 16 Haziran 1950’de son verildi.
Bu tarihten sonra ezanın okunuşu aslına döndürüldü.
Yine aynı dönemde halkı kışkırtmak amaçlı Atatürk heykellerine yapılan saldırılar üzerine 25 Temmuz 1951’de Atatürk’ün manevi şahsiyetini korumak için Atatürk Aleyhine İşlenen Suçlar Hakkında Kanun çıkarıldı.
İnşaatı yarım kalan Anıtkabir tamamlandı ve 1953’te Atatürk’ün naaşı geçici olarak konulduğu Etnoğrafya Müzesinden alınarak törenle ebedi istirahatgâhı olan Anıtkabir’e nakledildi (Görsel 6.12).
Köy Enstitüleri 1954’te öğretmen okullarına dönüştürüldü.
DP döneminde ekonomide önemli gelişmeler yaşandı.
Bu dönemde devletçi ekonomi anlayışından liberal ekonomiye geçiş yapıldı.
Bunun sonucu olarak 1950’den 1954’e kadar geçen süreçte Türkiye ekonomisinde kalkınmanın yaşandığı bir dönem oldu.
Ekonomide tarım sektörüne öncelik verildi.
DP, sanayide de özel sektöre dayalı bir siyaset uyguladı.
Ekonomiyi geliştirmek için yabancı sermaye teşvik edildi.
Bu amaçla 1951’de Yabancı Sermayeyi Teşvik Kanunu çıkarıldı.
1953 1953 Balkan Paktı kuruldu.
Dumlupınar Faciası yaşandı.
4 Nisan 6.
3.
1950’Lİ YILLARDA TÜRKİYE Görsel 6.12: M. Kemal Atatürk’ün naaşı Anıtkabir’e nakledilirken (1953) 6.
Ünite 187 Dış politikada ise Sovyet Rusya tehlikesi karşısında ABD’nin desteğini sağlamaya devam edildi.
Truman Doktrini ve Marshall Planı yardımlarından sonra NATO’ya üye olundu.
Böylece Türkiye siyasi olarak yüzünü tamamen Batı’ya çevirdi.
2 Mayıs 1954’te yapılan genel seçimlere Demokrat Parti, Cumhuriyet Halk Partisi, Cumhuriyetçi Millet Partisi, Türkiye Köylü Partisi ve İşçi Partisi katıldı.
1954 seçimlerinin ardından DP, oylarını önemli ölçüde artırarak iktidarını devam ettirdi.
DP iktidarı döneminde olumlu gelişmeler yaşanırken iç ve dış politikada olumsuz gelişmeler de ortaya çıktı.
Dış politikada; Kıbrıs Meselesi ve 6-7 Eylül Olayları’nın yaşanması büyük sıkıntılara yol açtı.
DP iktidarı döneminin ortalarından itibaren ülkede ekonomik sıkıntılar baş gösterdi.
İktidar ve muhalefet arasında yaşanan gerilimler tırmandı.
İktidar ve muhalefet çatışmasının en şiddetli olduğu dönemde DP, 1958 yılında yapılacak seçimleri erkene aldı ve seçimlerin 27 Ekim 1957’de yapılacağını duyurdu.
DP’nin erken seçime gitmesinin başlıca nedenleri; muhalefet partileri arasındaki iş birliği arayışları, DP içinde yaşanan çekişmeler, üniversite olayları, ordu içindeki cuntacı hareketlenmeler ve ekonomide yaşanan sıkıntılardı.
Altı ay öne alınan seçimleri DP kazandı, ancak diğer seçime göre muhalefet bu seçimden güçlenerek çıkmıştı.
DP % 48,6 oy oranı ile 424 milletvekili çıkardı.
Bu dönemde de DP kadrolarında ciddi bir değişiklik olmadı.
TBMM, 2 Kasım 1957’de Celal Bayar’ı 413 oyla üçüncü kez cumhurbaşkanı seçti.
1958’de Cumhuriyetçi Millet Partisi ile Köylü Partisi birleşip Cumhuriyetçi Köylü Millet Partisi (CKMP) adını aldı.
Hürriyet Partisi de CHP’ye katıldı.
Muhalefet partilerinin birleşme yoluna gitmesi, iktidar-muhalefet ilişkilerini daha da sertleştirdi.
Muhalefetin birleşmesi üzerine DP öncülüğünde Vatan Cephesi kuruldu.
Kuruluş amacı, iktidarın halk tabanını genişletmek ve halkın desteğini sağlamak olan Vatan Cephesine üye olanların isimleri radyodan her gün halka duyuruldu.
Bu durumu hükûmetin aleyhine kullanan muhalefetin kışkırtmasıyla ülkedeki siyasî gerginlik arttı.
Siyasal gerginliği azaltmak ve istikrarı sağlamak isteyen hükûmet 18 Nisan 1960’da DP milletvekillerinden oluşan ve olağanüstü yetkilere sahip Tahkikat Komisyonu’nu kurdu.
Komisyon ülkenin istikrarını bozacak her türlü yıkıcı faaliyete müdahale etme yetkisine sahip olacaktı.
Komisyon, kararlarına uymayan yıkıcı faaliyette bulunanlara hapis cezası verme yetkisine de sahip olacaktı.
Oku-yorum Osman Amcadan Başbakana Mektup Sene 1958 ben o zaman Nazilli Bayındır köyünde öğretmenim.
Köy halkından Osman Amca dedikleri saf bir adam var.
Bir gün köy kahvesinde oturup dururken Osman Amca elinde bir kağıt kalem getirdi.
“Öğretmen dedi benden Başbakan Adnan Menderes’e bir mektup yazacaksın.” Osman amcayı nasıl kırayım?
Başladım yazmaya: “Sevgili Başbakanım Adnan Menderes’e önce selam ve sevgilerimi yollar ellerinden öperim.
Ben Nazilli’nin Bayındır Köyü örnek çiftçisiyim.
Bu köyde benim geniş bir menengeçliğim var.
Bu menengeçlere Antep fıstığı aşılanmasını istiyorum.
Bu isteğimi Aydın ve Nazilli Ziraat dairelerine anlatıyorum; bana yardımcı olun, Antep fıstığı aşısı getirin diyorum.
Ama beni dinlemiyorlar.
Bana gülüyorlar, benle eğleniyorlar.
Ben bu derdimi sana anlatıyorum senden yardım istiyorum.
Tekrar selamlarımı yollar ellerinden öperim” dedi.
Osman Amca mektubu Başbakan Adnan Menderes’e gönderdi.
Aradan on gün geçti.
Yine köy kahvesinde oturuyordum, baktım bir cip iki kamyon geldi.
“Bizi Başbakan Adnan Menderes gönderdi, burada bir Osman amca varmış onun menengeç ağaçlarını Antep fıstığı aşılayacağız” dediler.
Osman Amca bunları dağa götürdü.
Adamlar koca dağı kazdı.
Çalıları, dikenleri temizledi.
Menengeç ağaçlarını meydana çıkardı ve Antep fıstığı aşıladılar.
http://dergi.adu.edu.tr/ebulten/webfiles/100006/files/bulten006.pdf 27-11- 2017.
(Kısaltılmış ve düzenlenmiştir.)
Bir vatandaşın mektupla başbakana ulaşabilmesi halk ile yönetici ilişkileri açısından nasıl bir etki yaratır?
Tartışınız.
1953 1953 Panmunjom Ateşkes Anlaşması ile Kore Savaşı sona erdi. 27 Temmuz 10 Kasım Atatürk’ün naaşı Anıtkabir’e nakledildi.
Partiler Aldıkları Oy Oran% Milletvekili Demokrat Parti 5.313.659 58.4 503 Cumhuriyet Halk Partisi 3.193.471 35.1 31 Cumhuriyetçi Millet Partisi 480.249 5.3 5 Bağımsızlar 56.393 0.6 2 Toplam 9.095.563 100 541 Tablo 6.4: 2 Mayıs 1954 Genel Seçimleri Sonuçları http://www.ysk.gov.tr II.
DÜNYA SAVAŞI SONRASINDA TÜRKİYE VE DÜNYA 188 Bilgi Notu Cunta: Demokratik yollardan seçilmiş meşru hükûmete karşı darbe yaparak ülke yönetimine el koyan genellikle askerî yapıdaki demokratik olmayan kurullara verilen isimdir.
27 Mayıs 1960’ta Millî Birlik Komitesi adlı bir cunta yapılanması, Türk Silahlı Kuvvetler adına millî iradeyi hiçe sayarak ülke yönetimine el koydu.
DP üyeleri tutuklandı, anayasa ve meclis feshedildi.
Tüm siyasi faaliyetler askıya alındı.
Böylece demokratik bir süreçle başlayan Demokrat Parti dönemi, demokratik olmayan bir yöntemle sona erdirildi.
Dönemin bir askerî darbe ile sona ermesi, Türk demokrasi tarihinde olumsuz bir süreç başlattı.
6.
3.
2.
Ekonomik Hayat 1950 seçimleri ile iktidara gelen Demokrat Parti, Liberal ekonomi anlayışını savundu.
Ancak devletçilik ilkesi tamamen reddedilmedi.
Özel teşebbüsün ön planda olduğu bir ekonomik program benimsendi.
Yabancı ve yerli sermayenin sanayiye girmesini teşvik etmek amacıyla 1950’de Türkiye Sınaî Kalkınma Bankası kuruldu.
Ekonomiyi canlandırmak amacıyla 1951’de “Yabancı Sermaye Yatırımlarını Teşvik Kanunu” çıkartılarak yabancı sermayenin Türkiye’ye gelmesi kolaylaştırılmaya çalışıldı.
Fakat bu konuda istenen sonuç elde edilemeyince 1954’te çıkartılan yeni bir kanunla yabancı sermayeye verilen imkânlar daha da genişletildi.
Başta Almanya ve ABD firmaları olmak üzere birçok yabancı firma Türkiye’de yatırımlar yaptı.
Dönemin en çok tartışılan konularından biri de Petrol Kanunu oldu.
Kanunun amacı Türkiye’nin petrol kaynaklarının özel teşebbüs ile hızlı ve verimli bir şekilde işlenip değerlendirilmesini sağlamaktı.
Bu kanunla birlikte birçok yabancı şirkete Türkiye’de petrol arama izni verildi.
DP, ekonomide liberalizm politikasını benimsemiş olmasına rağmen yatırımların birçoğunu yine devlet yapmak zorunda kaldı.
Makine Kimya Endüstri Kurumu, Denizcilik Bankası, Et ve Balık Kurumu, Devlet Malzeme Ofisi, Türkiye Petrolleri Anonim Ortaklığı, Ereğli Demir Çelik Fabrikaları gibi birçok Kamu İktisadi Teşekkülü (KİT) kuruldu.
Demokrat Parti Dönemi’nde tarım sektörü ön planda tutuldu.
Türkiye nüfusunun büyük bir kesimi kırsal alanda yaşamakta ve tarımla uğraşmaktaydı.
Bu yüzden de tarımsal üretimin artırılması hedeflendi.
Yeni topraklar tarıma açıldı, çiftçinin ürettiği ürünler dünya piyasasının üstünde fiyatlardan çiftçiden Sıra Sizde Yabancı sermayenin bir ülkeye yatırım yapmasının olumlu ve olumsuz sonuçları neler olabilir?
1954 1955 SEATO kuruldu.
Bağdat Paktı kuruldu.
Partiler Aldıkları Oy Oran% Milletvekili Demokrat Parti 4.497.811 48.6 424 Cumhuriyet Halk Partisi 3.825.267 41.4 178 Cumhuriyetçi Millet Partisi 604.087 6.5 4 Hürriyet Partisi 321.471 3.5 4 Toplam 9.230.814 100 610 Tablo 6.5: 27 Ekim 1957 Genel Seçimleri Sonuçları 6.
Ünite 189 satın alındı.
Çiftçiye ucuz kredi verildi ve tarımda makineleşme hızlandırıldı.
Geleneksel tarım uygulamalarından modern tarıma doğru geçiş sağlandı.
Marshall yardımlarıyla başta traktör olmak üzere modern tarım aletlerinin sayısında büyük artış oldu.
Yapılan tüm çalışmalar ve hava koşullarının tarıma elverişli gitmesiyle 1950-1954 yılları arasında tarımsal üretimde büyük bir artış sağlandı.
Marshall Planı çerçevesinde yapılan yardımlar sadece tarım alanında değil madencilik, ulaştırma ve bayındırlık alanlarında da kullanıldı.
ABD, yardımların kara yolları yapımı için de kullanılmasını istedi.
Bu yüzden demir yolları yapımı durdurulup kara yolları yapımına ağırlık verildi.
Amerikalı teknik uzmanların girişimiyle 1949’da Kara yolları İdaresi kuruldu.
Kara yolları yapımı ile köylerden kent ve kasabalara ulaşım daha kolay hâle geldi.
Kara yollarının yapımına bağlı olarak ithal otomobil sayısı ve bununla birlikte petrol ihtiyacı da arttı.
1954’ten itibaren yaşanan döviz darboğazı yüzünden DP’nin temel politikası olan liberalizme kısıtlamalar getirildi.
İthalatı kısıtlayıcı önlemler alındı ve devlet sanayide özel sektörün yerini aldı.
1955’ten itibaren tarım ürünlerinin üretiminde düşüşler, dış ticaret açıkları, kamu harcamalarındaki sürekli artışlarlar ile birlikte ekonomik sıkıntılar yaşanmaya başladı.
Hükûmet, ekonomideki olumsuz gidişata engel olabilmek için birtakım önlemler aldı.
Gümrük vergisinde değer esasına geçildi ve gümrük tarifeleri yükseltildi.
II.
Dünya Savaşı sonrasında da uygulanmış olan Millî Korunma Kanunu tekrar uygulamaya konuldu.
Bütün tedbirlere rağmen ekonomideki sıkıntılar artarak devam etti.
6.
3.
3.
Sosyal ve Kültürel Hayat 1950’li yıllardan itibaren kentlerdeki sanayileşme ile beraber köylerden kentlere göçler daha da artarak devam etti.
Tarımda makineleşmenin artması, köylerdeki iş imkânlarının azlığı, eğitim ve sağlık hizmetlerinin yetersizliği göç hareketini artıran en temel sebeplerdendi.
Yaşanan yoğun göçler kentlerde konut sıkıntısı, çarpık kentleşme ve altyapı sorunları gibi problemleri ortaya çıkardı.
Siyasal düzeyde tek parti döneminin son bulması, ekonomide tarımsal üretimden sanayi üretimine doğru yönelişin hızlanması ve kentlere doğru hızlı bir göçün ortaya çıkması Türkiye’nin toplumsal ve ekonomik yapısında önemli değişimleri de beraberinde getirdi.
Bu dönemde Garip Akımı’nın ardından İkinci Yeni şiir anlayışı ortaya çıktı (Görsel 6.13).
Edebî bir topluluk olmaktan ziyade bağımsız olarak benzer bir çizgide hareket eden İkinci Yeni şairleri Garipçilerden farklı olarak çağrışımlar ve yoğun imgelerle dolu, soyutlamaların öne çıktığı yeni bir şiir anlayışı getirdiler.
Yine bu dönemde ortaya çıkan Attila İlhan öncülüğündeki Maviciler ise şiirde yeniliği savunup şairanelikten ödün vermeden romantik bir duyarlılıkla toplumcu gerçekçiliğin sözcüsü oldular (Görsel 6.14).
Dönemin diğer önemli edebiyat topluluğu ise eskiyi inkâr ve reddetmeden yenilik arayışını sürdüren, geleneklere bağlı bağımsız sanatçıların oluşturduğu Hisarcılar Grubu idi. Hisarcılar Grubu, edebiyatta millî zevk ve anlayışını sürdürüp yaşayan dili kullandılar.
Görsel 6.13: İkinci Yenicilerden Cemal Süreya (1931-1990) Görsel 6.14: Mavicilerden Attila İlhan (1925-2005) 1955 1955 Bandung Konferansı toplandı.
14 Mayıs Varşova Paktı kuruldu.
190 Önceden daha çok konserlerde veya radyodan dinlenen müzik, toplumsal, ekonomik, teknolojik alandaki gelişmeler sayesinde endüstri hâline gelmeye başladı.
1950 sonrasında gelirleri ve şehirle irtibatı artan kırsal kesimde, serbest bırakılan ithalatın da etkisiyle radyo, plak ve müzik cihazlarına olan ilgi arttı.
Müzik evlere kadar girebilen bir sanat dalı hâline geldi.
Müzik alanında devlet kontrolü azaldı ve serbestlik sağlandı.
Böylelikle dünyada ortaya çıkan farklı müzik türleri daha yakından takip edilebildi.
Tüm dünyada olduğu gibi Jazz (caz) ve Rock’n Roll (rakın rol) gibi müzik türleri bu dönemde Türkiye’yi de etkisi altına aldı.
Yabancı müzik türlerine olan ilgi, yabancı dilde şarkılar söyleyen yerli sanatçıların ortaya çıkmasını sağladı.
Diğer yandan Klasik Türk müziği ve Türk Halk müziği doğal süreci içinde gelişimini sürdürmeye devam etti.
Dönemin önemli ses sanatçıları arasında Aşık Veysel (Görsel 6.15), Zeki Müren, Müzeyyen Senar yer almaktadır.
Sinema tarihinde 1950-1960 yılları Yeşilçam Sineması olarak geçmektedir.
Karanlık Dünya Âşık Veysel’in Hayatı (Metin Erksan); Evvel Zaman İçinde (Turgut Demirağ); Halıcı Kız (Muhsin Ertuğrul); Kanun Namına (Ömer Lütfi Akad); Gelinin Muradı (Atıf Yılmaz); Üç Arkadaş (Memduh Ün); Dokuz Dağın Efesi (Metin Erksan) gibi filmler bu dönem çekilen filmlerden bazılarıdır.
Münir Özkul, Neriman Köksal, Ayhan Işık, Belgin Doruk, Öztürk Serengil, Ekrem Bora ve Erol Taş gibi Türk sinemasının dev isimleri bu dönemde ilk filmlerine imza atarak oyunculuğa başlamışlardır.
1953’te ilk senaryosu “Kanlı Para” ile sinema hayatına atılan Safa Önal, en fazla filme çekilmiş senaryoya sahip kişi olarak Guinness (Gines) Rekorlar Kitabı’na girmiştir.
Sefa Önal’ın 395 senaryosu filme çekilmiştir.
Yeşilçam Sineması bu dönemden itibaren başarılı filmlere imza atmıştır.
Görsel 6.15: Aşık Veysel Şatıroğlu (1894- 1973) Sıra Sizde Dönemin sosyal ve ekonomik koşullarının sanatsal faaliyetlere nasıl yansıdığını araştırıp sınıfta tartışınız.
II.
DÜNYA SAVAŞI SONRASINDA TÜRKİYE VE DÜNYA 1956 Cominform dağıldı.
4-11 Şubat 1960 Türkiye’deki ilk askerî darbe ile ordu yönetime el koydu.
27 Mayıs 191 Kore’deki Türk tugayındaki askerlerden Astsubay Süleyman Dilbirliği, annesi-babası öldürülmüş Koreli küçük kız Kim Eunja’yı ölümden kurtardı.
Çocuğa 15 ay boyunca kendi çocuğu gibi baktı.
Savaş bitip de Türkiye’ye dönünce, Ayla adını verdiği kızından bir daha haber alamadı.
Fakat altmış yıl sonra yapılan girişimlerle 2010’da Süleyman Dilbirliği ve Ayla adını verdiği Kim Eunja Güney Kore’de buluştular.
Yukarıdaki resmi inceleyerek Koreli küçük kız Ayla’nın hikâyesinden Türk askerinin savaşta bile yaşattığı insani ve millî değerleri yorumlayınız.
6.
Ünite Bilgi-Yorum VI.
Ünite Sonu Ölçme ve Değerlendirme Soruları Türkiye’nin çok partili döneme geçtiği II.
Dünya Savaşı sonrasında en çok tartışılan konulardan biri, ülke kalkınmasında tarıma mı, sanayi yatırımlarına mı öncelik ve ağırlık verilmesi gerektiği idi. Türkiye’nin bir tarım ülkesi olduğu açıktı.
Yabancı uzmanların önerileri tarım alanı üzerinde yoğunlaşıyordu… Demokrat Parti yönetiminde tarımsal gelişmeyi sağlayabilmek için gereken her yola başvurulmuştur.
Tarım alanlarını genişletebilmek için devlet elindeki toprakların bir kısmı dağıtılmış, meraların bir kısmı da ekin alanına dönüştürülmüştü.
Asıl önemlisi, tarımda makineleşmeye öncelik ve ağırlık verilmişti.
Karasabandan traktöre geçilirken yurt dışından bu yeni tarım araçlarını getirtmekle yetinilmeyip yurt içinde de bunların üretimine başlanmıştı.
Çiftçiye geniş kredi olanakları tanınmıştı.
Üretilen malların korunabilmesi ve saklanabilmesi için de Toprak Mahsulleri Ofisince yaptırılan betonarme büyük silolar yerine, küçük çaplı depo yapımına geçilmişti.
Nihayet, üretilen malların taban fiyatları yüksek tutularak köye ve köylünün eline para geçmesi sağlanmıştı.
Şerafettin Turan, Türk Devrim Tarihi, C. IV-2, s. 150- 151.
(Kısaltılmıştır.)
1-3. soruları yukarıdaki metne göre cevaplayınız.
1.
Yukarıdaki parçayı inceleyip DP döneminde takip edilen ekonomi politikası hakkında değerlendirme yapınız.
2.
II.
Dünya Savaşı sonrasında ülkenin ekonomik kalkınması için sizce ne gibi farklı önlemler alınabilirdi?
3.
Yabancı uzmanların Türkiye’de sanayi yerine tarım alanında yatırım yapılmasını önerme sebepleri nelerdir?
Aşağıdaki soruları cevaplayınız.
4.
II.
Dünya Savaşı’nda ABD ve SSCB müttefik devletler olmalarına rağmen savaştan sonra bu iki devletin karşı karşıya gelmelerinin nedenleri nelerdir?
5.
II.
Dünya Savaşı’ndan sonra SSCB’nin Türkiye’den istekleri karşısında Türkiye nasıl bir politika takip etmiştir?
6.
Varşova Paktı’nın kurulma amacı nedir?
7.
1945-1960 yılları arasında Türkiye’nin siyasal hayatında yaşanan değişiklikler nelerdir?
8.
Demokrat Partinin kurulmasının Türk siyasal hayatındaki önemini açıklayınız.
Aşağıdaki tabloda II.
Dünya Savaşı sonrası Doğu Bloku ve Batı Bloku tarafından kurulan kuruluşlar y er almaktadır.
Tabloya göre 9. ve 10. soruları cevaplayınız.
9.
Tablodaki kuruluşların etkinlik sahalarına bakarak her iki blokun birbirleriyle mücadelede hangi alanlarda daha çok rekabet ettikleri söylenebilir?
Neden?
10.
Her iki blokun birbirleriyle mücadelede kurdukları kuruluşlardan hangisi diğerlerinden daha öne çıkmış olabilir?
Neden?
Aşağıdaki çoktan seçmeli soruları cevaplayınız.
11.