• Renk değişimleri gözlenir.
İyot çözeltisi Yumurta akı 1.
Tüp 2.
Tüp 3.
Tüp Ekmek Patates İyot çözeltisi İyot çözeltisi 22 Biyoloji 1 1.2.2.2.
Lipitler (Yağlar) Lipitler; • Hücre zarının temel bileşenidir, • Canlının enerji kaynağıdır, • Suda çözünmez.
Eter ve kloroform gibi çözücülerde çözünür, • Yapısında karbon (C), hidrojen (H) ve oksijen (O) bulunur.
Ayrıca fosfor (P) ve azot (N) içerebilir.
Lipitler karbonhidratlardan daha fazla enerji içerir ancak yıkımı karbonhidratlardan daha uzun sürede gerçekleşir.
Bu nedenle hücreler, enerji ihtiyaçlarını karşılamada öncelikle karbonhidratları kullanır.
Lipitler üç grupta incelenir; a. Nötral yağlar (trigliseritler) b. Fosfolipitler c. Steroitler a. Nötral yağlar (Trigliseritler): Doğada en çok bulunan ve hayvanlarda depo edilen yağ çeşidi olan nötral yağlar 1 mol gliserol ve 3 mol yağ asidinin dehidrasyon sentezi sonucu oluşur.
Bu durum aşağıdaki denklemdeki gibi gösterilir: Görsel1.36.
Nötral yağların oluşum tepkimesi 1 Gliserol + 3 Yağ asidi 1 Nötral yağ + 3 su  (trigliserit) Deney Sonucu Nişasta iyot çözeltisiyle mavi-mor renk verir.
Nişasta + İyot çözeltisi Mavi mor renk oluşur Deney tüpündeki besinlere iyot çözeltisi damlatıldığında nişasta içerenlerde mavi mor renk oluşması beklenir.
Bu şekilde renk değişimi gözlenenlerde nişasta vardır sonucuna ulaşılır.
Deney tamamlandığında yumurta akı olan 1.tüpte renk değişimi olmadığı, ekmek ve patatesin bulunduğu 2. ve 3. tüpte mavi mor renk değişimi olduğu gözlenir.
Buna göre yumurta akında nişasta yokken, ekmek ve patateste nişasta vardır sonucuna ulaşılır.
Nötral yağların sentezi sırasında yağ asitlerinin her biri ester bağlarıyla gliserole bağlanır.
Bu olaya esterleşme denir.
Nötral yağları oluşturan yağ asitleri, doymuş ve doymamış yağlar olarak iki grupta incelenir.
Karbon atomları arasında çift bağ yoksa doymuş yağlar, çift bağ varsa doymamış yağlar olarak adlandırılır.
İçyağı, tereyağı gibi hayvansal yağların çoğu doymuş yağ olup oda sıcaklığında katı hâldedir.
Zeytinyağı, mısır özü yağı, ayçiçeği yağı gibi bitkisel yağlar doymamış yağlardır ve oda sıcaklığında sıvı hâldedir.
1.Ünite Yaşam Bilimi Biyoloji 23 b. Fosfolipitler; hücre zarının yapısına katılır.
Hücre zarında çift tabaka hâlinde bulunur.
c. Steroidler; cinsiyet hormonları, safra salgısı ve D vitamininin yapısına katılır.
Hormon yapısına katılmasından dolayı düzenleyici görevleri de vardır.
Lipitlerin canlılar için önemi: • Hayvanların derilerinin altındaki depo edilmiş lipitler koruyuculuk görevi yaparak organları darbenin etkisinden korur.
• Bir çeşit yalıtım görevi yaparak vücudun ısı kaybını önler.
• Metabolizmanın düzenlenmesinde rol alır.
• Göçmen kuşlar ve kış uykusuna yatan hayvanlar, lipitleri hem enerji kaynağı hem de su ihtiyaçları için kullanır.
• Lipitler, vücuda alınan A, D, E ve K vitaminlerinin çözünmesinde kullanılır.
• Beslenmede lipitlerin fazla tüketilmesi kalp damar hastalıklarına ve şişmanlığa neden olur.
Görsel 1.37.
Doymuş yağlar hayvansal kaynaklıdır.
İç yağ, tereyağı doymuş yağlara örnektir.
Görsel 1.38.
Doymamış yağlar bitkisel kaynaklıdır.
Ayçiçek yağı, mısır özü yağı, zeytinyağı doymamış yağlara örnektir.
Görsel 1.39.
Kutup ayılarında derilerinin altına depo edilmiş yağlar yalıtım görevi görerek vücudun ısı kaybını önler.
Görsel 1.40.
Göçmen kuşlar depo ettikleri yağları hem enerji kaynağı olarak hem de su ihtiyacını karşılamak için kullanır.
24 Biyoloji 1 1.2.2.3.
Proteinler Proteinler; • Hücre zarının, organellerin, kas, kıkırdak, kemik gibi dokuların, bazı hormon ve enzimlerin yapısına katılır.
• Karbon (C), oksijen (O), hidrojen (H), azot (N) ve kükürt (S) atomlarını içerir.
• Hücrede ribozom adı verilen organellerde sentezlenir.
Proteinleri oluşturan yapı taşları aminoasitlerdir.
Canlılar tarafından sentezlenebilen yirmi çeşit amino asit vardır.
Proteinler bu amino asitlerin çeşitli kombinasyonlarla birleşmesinden oluşur.
Protein molekülü yüzlerce hatta binlerce amino asit içermektedir.
Protein zincirlerinde bulunan aminoasitlerin sayısı ve dizilimi farklı protein çeşitlerinin oluşmasını sağlar.
Görsel 1.41.
Et, süt, yumurta, bakliyatlar proteince zengin besinlerdir.
Deneyin Adı Hangi besinlerde lipit (yağ) vardır?
Amaç Besinlerdeki lipitlerin varlığını tespit etmek.
Araç Gereçler Deney tüpü, bisturi, damlalık, eter, beyaz kâğıt, zeytin yağı, süt, fındık içi, ceviz içi ve patates.
Uygulama • Beyaz bir kâğıda zeytinyağını damlatıp kurumaya bırakın.
Kuruyan kâğıdı ışığa doğru tutup gözlemleyin.
• Sütü deney tüpüne koyarak üzerine 2-3 damla eter damlatın ve hafifçe çalkalayarak beş dakika bekleyin.
Tüpün üzerinde biriken sıvıyı damlalıkla alıp beyaz kâğıda sürerek kurumasını bekleyin.
Kuruyan kâğıdı ışığa tutup gözlemleyin.
• Fındık içi, ceviz içi ve bisturi ile kestiğiniz patatesi ayrı ayrı beyaz kâğıtlara sürerek kurumasını bekleyin.
Bu kâğıtları ışığa tutarak gözlemleyin.
Deney Sonucu Zeytinyağı damlatılan kâğıt kurutularak ışığa doğru tutulduğunda saydam lekelerin olduğu gözlenir.
Çünkü zeytinyağında bolca yağ vardır.
Bu yağ molekülleri kâğıtta saydam lekeler bırakır.
Yağ molekülleri eterde çözünebilme özelliğine sahiptir.
Sütün üzerine eter damlatıldığında sütteki yağ molekülleri çözünerek tüpün üzerinde birikir.
Tüpün üzerindeki bu yağ molekülleri de kâğıt üzerinde saydam lekeler bırakır.
Yağ içeren katı besin maddeleri kâğıt üzerine sürüldüğünde kâğıtta saydam lekeler bırakır.
Fındık içi, ceviz içi ve patates kâğıt üzerine sürüldüğünde fındık ve cevizde yağ olduğu için kâğıtta saydam leke oluşurken patateste yağ olmadığı için böyle bir leke oluşmaz.
1.Ünite Yaşam Bilimi Biyoloji 25 Amino asitler; amino grubu, karboksil grubu, bir karbon atomu, bir hidrojen atomu ve R ile gösterilen radikal grup (değişken grup) içerir.
Değişken grubun özellikleri amino asidin kendine özgü yapısını belirler.
Aminoasitler birbirine peptit bağıyla bağlanır.
İki aminoasidin bağlanmasıyla oluşan yapıya dipeptit denir.
Bu esnada bir molekül su açığa çıkar.
Bu olay aşağıda verilen denklemdeki gibi gösterilebilir: Canlılarda 20 çeşit aminoasit vardır.
Birçok bakteri ve bitki bu 20 çeşit amino asitin hepsini sentezleyebildiği hâlde, hayvanlar ancak 12 kadarını sentezleyebilir.
Hayvanlar, sentezleyemedikleri aminoasitleri dışarıdan besin yoluyla alır.
Bu aminoasitlere temel (esansiyel) aminoasit denir.
Amino grubu H  N H Karboksil grubu  O  C OH R Değişken grup Görsel 1.42.
Aminoasitin yapısı.
H C Amino asit + Amino asit Dipeptit + Su Görsel 1.43.
Dipeptit oluşumu Yüzlerce aminoasidin birleşmesiyle oluşan zincirler polipeptit olarak adlandırılır.
Proteinler genellikle birden fazla polipeptit zinciri içerir.
Proteinler birçok metabolik olayın gerçekleşmesinde görev alır.
Eter, kloroform gibi çözücüler ile sıcaklık, pH, tuz derişimi gibi koşullar proteinin yapısını bozar.
Bu olaya denatürasyon denir.
Görsel 1.44.
Yüzlerce aminoasidin birleşmesiyle oluşan zincirlere polipeptit denir.
Aminoasit  Polipeptit Zinciri 26 Biyoloji 1 Proteinlerin organizmadaki önemli etkileri şunlardır: • Hücre yapımında ve dokuların onarımında görev alır.
• Hücre zarının yapısına katılarak madde geçişlerinde görev yapar.
• Antikor yapısına katılarak vücudun bağışıklığında görev alır.
• Hemoglobin yapısına katılarak solunum gazlarının taşınmasında görev alır.
• Kan proteinlerinden albümin ve globulini oluşturarak kanın ozmotik basıncının düzenlenmesinde, fibrinojenin yapısına katılarak kan pıhtılaşmasında görev alır.
• Hücre içi ve dışı sıvıların pH değişimlerini dengeleyerek homeostasıinin korunmasında rol oynar.
• Zorunlu durumlarda enerji kaynağı olarak kullanılır.
Deneyin Adı Amaç Araç Gereçler Hangi besinlerde protein vardır?
Besinlerdeki protein varlığını tespit etmek.
Deney tüpü, damlalık, su, süt, yumurta, elma, Biüret çözeltisi Uygulama • Deney tüplerine sırasıyla 5’er damla su, yumurta akı, çiğ süt ve elma konur.
Daha sonra tüplerin her birine üçer damla Biüret çözeltisi damlatılarak karıştırılır.
Bir süre beklendikten sonra tüplerde oluşan renk değişimleri gözlenir.
• Proteinler Biüret çözeltisi ile pembe-mor renk verir.
Deney Sonucu Deneyin sonucunda su ve elma olan tüplerde renk değişimi olmazken yumurta akı ve çiğ süt olan tüplerde pembe-mor renk oluştuğu görülür.
Buna göre su ve elmada protein olmadığı, yumurta akı ve çiğ sütte protein olduğu sonucuna varılır.
Biüret çözeltisi Su Biüret çözeltisi Yumurta akı Biüret çözeltisi Çiğ süt Biüret çözeltisi Elma Biüret çözeltisi damlatılır.
Protein Pembe-mor renk oluşur.
1.Ünite Yaşam Bilimi Biyoloji 27 Enzimlerin Yapısı ve Görevleri Enzimler yapılarına göre basit ve bileşik enzimler olmak üzere iki grupta incelenir.
Basit Enzimler: Sadece protein yapıda olan enzimlerdir.
Yardımcı grup bulundurmazlar.
Sindirim enzimleri basit yapılı enzimlerdir.
Bileşik Enzimler: Yapılarında proteinle birlikte yardımcı grup olarak vitamin veya mineral bulunduran enzimlerdir.
Bileşik enzimlere holoenzim de denir.
Bileşik enzimlerdeki protein kısma apoenzim denir.
Yardımcı kısım vitamin gibi organik bir molekül ise koenzim, mineral gibi inorganik bir molekül ise kofaktör olarak isimlendirilir.
Enzimler protein yapılı olduğu için ribozom organelinde sentezlenir.
1.2.2.4.
Enzimler Enzimler; canlılarda gerçekleşen biyokimyasal reaksiyonların aktivasyon enerjisini düşürerek reaksiyonları hızlandıran ve reaksiyonlardan değişmeden çıkan biyolojik katalizörlerdir.
Enzimler kullanılamazsa biyolojik reaksiyonlar gerçekleşemez.
Çünkü reaksiyonların gerçekleşmesi için yüksek sıcaklık gerekir.
Örneğin, glikozun dış ortamda parçalanması için 160 °C sıcaklık gerekirken, enzimlerle vücut sıcaklığı olan 36,5 °C de, çok hızlı bir şekilde parçalanır.
Görsel 1.45.
Enzimler aktivasyon enerjisini düşürerek tepkimeyi hızlandıran moleküllerdir Serbest enerji Reaksiyonun ilerlemesi Başlama evresi Sonlanma evresi Enzimsiz aktivasyon enerjisi Enzimli aktivasyon enerjisi Aktivasyon enerjisi: Kimyasal reaksiyonların gerçekleşmesi için gerekli olan minimum enerji miktarıdır.
Görsel 1.46.
Proteinlerin yardımcı kısmı vitaminse koenzim adını, mineralse kofaktör adını alır.
Vitamin Protein kısım Mineral Protein kısım Apoenzim Koenzim Apoenzim Kofaktör 28 Biyoloji 1 Enzimlerin Özellikleri Enzimlerin etki ettiği maddelere substrat denir.
Enzimin protein kısmında aktif bölge adı verilen özel bir bölge bulunur.
Enzim substratına aktif bölgeden bağlanır.
Enzimler etki ettiği maddelere anahtar-kilit uyumu yapacak şekilde geçici olarak bağlanır.
Bu bağlanma sırasında substratlarda bağlanma veya ayrılma şeklinde değişimler gerçekleşir.
Böylece yeni ürünler oluşur.
Enzimler reaksiyondan değişmeden çıkar.
Enzimlerin genel özellikleri şunlardır: • Enzim ile substratı arasındaki uyum anahtar-kilit ilişkisine benzer.
• Bazı enzimler çift yönlü (tersinir) bazı enzimler tek yönlü çalışır.
• Enzimler tepkimelerin aktivasyon enerjisini düşürür.
• Enzimler, hem hücre içinde hem de hücre dışında çalışabilir.
• Enzimler, tepkimelerden değişmeden çıkar.
Bu yüzden tekrar tekrar kullanılabilir.
• Enzimler takım hâlinde çalışır, bir enzimin etki ettiği tepkimenin ürünü, kendinden sonraki enzimin substratıdır.
• Enzimler, genellikle substrat çeşidinin sonuna -az eki getirilerek adlandırılır.
Maltaz, sükraz gibi.
İsminin sonunda -ojen eki bulunan enzimler inaktif durumdadır.
Bu enzimler, belirli şartlar altında aktif hâle geçer.
Enzim Aktivitesine Etki Eden Faktörler Enzim aktivitesine etki eden faktörler sıcaklık, pH değeri, su miktarı, enzim-substrat yoğunluğu, substrat yüzeyinin alanı, aktivatör ve inhibitör maddelerdir.
Sıcaklık Enzimler protein yapılı olduğundan sıcaklık değişimlerinden etkilenir.
Bu yüzden ortam sıcaklığı enzimlerin çalışması için önemlidir.
Enzimlerin en verimli çalıştığı sıcaklık derecesine optimum (en uygun) sıcaklık denir.
Enzim çeşidine göre optimum sıcaklık değeri değişir.
Görsel 1.47.
Enzimle substratı arasında anahtar-kilit uyumu vardır.
Aktif bölge Enzim + Substrat Enzim + Substrat Kompleksi Enzim + Ürün 1.Ünite Yaşam Bilimi Biyoloji 29 Yüksek sıcaklıklarda enzimlerin yapısındaki proteinler bozulduğu için enzimler çalışamaz.
Örneğin sütün içinde bulunan ve sütün ekşimesine neden olan mikroorganizmaların enzimleri süt kaynatıldığında bozulur.
Böylece sütün ekşimesi engellenir.
Düşük sıcaklıklarda enzimlerin protein yapısı bozulmaz ancak enzimler inaktif duruma geçtikleri için çalışmazlar.
Ortam ısıtıldığında ise aktifleşerek yeniden çalışır hâle gelirler.
Örneğin 0OC’nin altında, besinlerin bozulmasına neden olan mikroorganizmaların enzimleri çalışmaz.
Bu sayede besin maddeleri dondurucuda bozulmadan uzun süre saklanabilir.
pH Ortam pH’sı enzimin çalışabilmesi için önemlidir.
Her enzimin etkin bir şekilde çalışabildiği belirli bir pH aralığı vardır.
Örneğin pepsin enzimi pH değeri 2 olan midede, tripsin enzimi pH değeri 8 olan ince bağırsakta en iyi çalışır.
Yani pepsin enzimi asidik, tripsin enzimi bazik ortamda aktiftir.
Su Ortamın su yoğunluğu enzimlerin çalışabilmesi için önemlidir.
Örneğin tohumlardaki su oranı %15’in altında olduğunda enzimler çalışamaz ve tohumlar çimlenemez.
Baharla beraber yağmurlar artıkça topraktaki su miktarı dolayısıyla tohuma giren su miktarı da artar.
Böylece tohumun çimlenmesini sağlayan enzimler çalışmaya başlar ve tohumlar çimlenir.
Meyve ve sebzelerin yapılarındaki su, reçel yapılarak ya da kurutularak uzaklaştırılır.
Böylece meyve ve sebzelerin bozulmalarına neden olan enzimler çalışamaz ve bu besinler uzun süre bozulmadan saklanır.
Enzim-Substrat Yoğunluğu Enzimlerin etkinliği, etki ettiği substratın yoğunluğuyla ilişkilidir.
Ortamda yeterli miktarda substrat varken, enzim yoğunluğu arttıkça tepkime hızı da artar.
Sıcaklık (0 C) Tepkime hızı 0 20 37 50 Enzim yoğunluğu Tepkime hızı Substrat yeterli Görsel 1.48: Sıcaklığın enzim etkinliği ile tepkime hızı üzerine etkisi Görsel 1.49.
Enzim yoğunluğunun tepkime hızı üzerine etkisi 30 Biyoloji 1 Deneyin Adı Sıcaklığın enzim aktivitesine etkisi.
Amaç Sıcaklığın enzim etkinliğine etkisini gözlemlemek.
Araç Gereçler Deney tüpleri, bisturi, ispirto ocağı, sacayak, termometre, beherglas, hidrojen peroksit (H2 O2 ), su, çiğ karaciğer, kibrit, kâğıt, kalem.
Uygulama • Üç adet beherglasın yarısına kadar su doldurulur.
Sacayağı, ispirto ocağı ve termometre kullanılarak sırasıyla 30 OC’de, 37 OC’de ve 60 OC’de üç adet sıcak su banyosu hazırlanır.
Ortamda yeterli miktarda substrat varken, enzim miktarı sınırlıysa substrat miktarı arttıkça tepkime hızı önce artar, sonra sabit hızla devam eder.
Ortamda yeterli miktarda enzim varken substrat miktarı sınırlıysa substrat bitince tepkime durur.
Substrat Yüzey Alanı Enzimler substratın dış yüzeyine etki eder.
Substratın yüzey alanı arttıkça enzimin bağlanacağı yüzey arttığı için tepkime hızı da artar.
Örneğin kıyma hâlindeki etin yüzeyi kuşbaşı hâlindeki etin yüzeyinden fazla olduğu için sindirim enzimleri köfteyi, kuşbaşı etten daha hızlı parçalar.
Aktivatör ve İnhibitör Etkisi Enzim etkinliğini artıran maddelere aktivatör denir.
Örneğin hidroklorik asit (HCl), magnezyum, mangan gibi maddeler enzim etkinliğini artırır.
Enzim etkinliğini yavaşlatan ya da durduran maddelere inhibitör denir.
Örneğin; siyanür, yılan, böcek ve akrep zehirleri, cıva, kurşun gibi maddeler enzimlerin etkinliğini yavaşlatır ya da durdurur.
Enzim yoğunluğu Tepkime hızı Substrat sınırlı Substrat yoğunluğu Tepkime hızı x kadar enzim varken x Görsel 1.50.
Sınırlı enzim miktarının tepkime hızı üzerine etkisi Görsel 1.51.
Sınırlı substrat miktarının tepkime hızı üzerine etkisi 1.Ünite Yaşam Bilimi Biyoloji 31 • İçine eşit miktarda karaciğer parçaları konan üç adet deney tüpü sıcak su banyolarının içine yerleştirilir.
• Deney tüplerinin içine 2’şer ml hidrojen peroksit (H2 O2  ) damlatılır.
• Her bir tüpün ağzına yanan bir kibrit yaklaştırılarak kibrit alevlerinin parlaklığı gözlemlenir.
Deney Sonucu Karaciğer hücrelerinde bulunan katalaz enzimi, hidrojen peroksiti (H2 O2  ), su (H2 O) ve oksijene (O2  ) kadar parçalar.
Kibrit alevlerinin parlaklığı göz önünde bulundurularak hangi deney tüpünde oksijen çıkışının daha hızlı olduğu gözlenir.
Katalaz enzimi için optimum sıcaklık 37 OC olduğu için en fazla oksijen çıkışı bu tüpte olur.
Bu yüzden kibrit alevinin en parlak olduğu tüp budur.
30 OC’de katalaz enziminin çalışması yavaşladığı için bu tüpteki oksijen çıkışı azalır.
Bu yüzden kibrit parlaklılğı da azalır.
60 OC’de katalaz enziminin yapısı bozulacağı için enzim çalışmaz.
Enzim çalışmadığı için tepkime gerçekleşmez.
Oksijen çıkışı olmadığı için kibrit parlaklığında herhangi bir değişim olmaz.
Enzimlerin Kullanım Alanları Enzimler, peynir ve ekmek yapımı, et ürünlerinin işlenmesi, laktozsuz süt üretimi, meyve sularının berraklaştırılması gibi endüstrinin hemen her alanında kullanılır.
Genellikle mikroorganizmalardan elde edilir.
Biyoteknolojik araştırmalarda, tıpta, eczacılıkta enzimlerden yararlanılır.
Protein, yağ ve nişastalı artıkları parçalamak için bulaşık ve çamaşır deterjanlarına enzim eklenir.
Kanser hastalığına karşı uygulanan enzim tedavisi sayesinde kanserli hücrelerin yok edilmesi sağlanmaktadır.
1.2.2.5.
Hormonlar Özel bezler tarafından salgılanan, kan yolu ile ulaştıkları organ ve dokular üzerinde düzenleyici olarak görev alan organik moleküllerdir.
Amino asit, protein ve steroit yapılı olabilirler.
Hormonlar; üreme, beslenme, korku, heyecan, büyüme, gelişme ve homeostazi gibi pek çok yaşamsal olayda görev alır.
Bu yüzden canlılık için çok önemlidir.
Az ya da çok salınması metabolik rahatsızlıklara yol açar.
Örneğin; insanda hipofiz bezinden salgılanan ve kan yoluyla tüm vücuda dağıtılan büyüme hormonunun, az salınması cüceliğe, fazla salınması devliğe yol açar.
Bitkilerde üretilen hormonlar ise büyüme, çiçeklenme, meyve oluşumu, yaprak dökümü gibi olayları düzenler.
32 Biyoloji 1 A vitamini 1.2.2.6.
Vitaminler Vitaminlerin genel özellikleri: • Yapı maddesi veya enerji kaynağı olarak kullanılmaz.
• Düzenleyici ve direnç artırıcı olarak kullanılırlar.
• Enzimlerin yapısına katılarak katalizör olarak görev yapar.
• Bitkilerde fotosentez reaksiyonları ile doğrudan üretilebildikleri gibi, hayvanlarda öncül maddelerden dönüşüm reaksiyonlarıyla da üretilir.
Vitaminler sağlıklı büyüme ve yaşam için mutlaka belirli miktarlarda alınması gereken moleküllerdir.
Uzun süre vitamin alınmaması çeşitli hastalıklara neden olabilir.
Vitaminler yağda çözünen ve suda çözünen vitaminler olmak üzere iki temel grupta incelenir.
a. Yağda çözünen vitaminler Görsel 1.52.
Taze sebze ve meyvelerde bol miktarda vitamin bulunur.
A vitamini; karaciğer, balık yağı, tereyağı ve yumurta sarısında bulunur.
Görme pigmentlerinin yapısına katılır.
Kemiklerin gelişimi ve üreme için gereklidir.
A vitamini eksikliğinde önemli hastalıklar ortaya çıkar.
Örneğin; gece körlüğü, kalp ve böbrek hastalıkları, halsizlik, deride kuruma ve pullanma.
Görsel 1.53.
A vitamini; karaciğer, et, süt, yumurta sarısı, tereyağı ve havuç gibi besinlerde bulunur.
D vitamini: D vitamininin ön maddesi, karaciğer, tereyağı, yumurta sarısı, balık yağı ve süt gibi besinlerle vücuda alınır.
Bu ön madde, güneşin ultraviyole ışınları ile D vitaminine dönüşür.
D vitamini kalsiyum ve fosforun emilmesini ve kemiklerde depo edilmesini sağlar.
Eksikliğinde vücuttaki kalsiyum ve fosfor dengesi bozulur.
Bu durum diş ve kemik sağlığını olumsuz etkiler.
D vitamini eksikliğinde çocuklarda, raşitizm, büyüklerde Görsel 1.54.
D vitamini, karaciğer, kemik erimesi ortaya çıkar.
tereyağı, yumurta sarısı, balık yağı ve süt gibi besinlerde bulunur.
1.Ünite Yaşam Bilimi Biyoloji 33 E vitamini Hücre zarının korunması ve damar tıkanıklığının önlenmesi için E vitamini tüketimi önemlidir.
Ayrıca E vitamini vücutta kontrolsüz hücre bölünmesini önleyerek tümör oluşumunu engeller.
Alzheimer hastalığının ilerlemesini yavaşlatması sebebiyle oldukça önemli bir vitamindir.
Bitkisel yağlarda, tahıl tanelerinde, yeşil yapraklı sebzelerde çok miktarda bulunmaktadır.
E vitamini eksikliğinde kısırlık, kaslarda yorgunluk, karaciğer hastalıkları, kırmızı kan hücrelerinin kolayca parçalanması gibi sorunlar görülmektedir.
K vitamini K vitamini kanın pıhtılaşmasında ve yaraların iyileşmesinde etkilidir.
Ispanak, karnıbahar, lahana, domates, soya fasulyesi, pirinç kepeği ve yulaf filizlerinde bol miktarda bulunur.
Ayrıca kalın bağırsakta bulunan bakteriler tarafından da sentezlenir.Bilinçsiz antibiyotik kullanımının verdiği zararlar sonucu bağırsaktaki faydalı olan bu bakteriler zarar görür.
Bu da K vitamini eksikliğine neden olur.
K vitamini eksikliğinde vücudun bağışıklık sistemi zayıf düştüğü için hastalıklara yakalanma riski artar.
Yaralar daha geç iyileşir ve kanın pıhtılaşmasında sorunlar ortaya çıkar.
b.
Suda çözünen vitaminler C vitamini ile B grubu vitaminler bu gruba girer.
Suda çözünen vitaminler, B12 vitamini hariç vücutta depo edilmez fazlası idrarla beraber atılır.
Bu yüzden günlük olarak tüketilmeleri gerekmektedir.
Uzun süre vitamince fakir gıdalarla beslenen insanlarda ilk önce suda çözünen vitaminlerin eksikliği görülür.
Görsel 1.55.
E vitamini, tahıl tanelerinde, yeşil yapraklı sebzelerde bol miktarda bulunmaktadır.
Görsel 1.56.
K vitamini içeren gıdaların bolca tüketimi bağışıklık sistemini kuvvetlendirir.
34 Biyoloji 1 B grubu vitaminler B grubu vitaminlerin çoğu, enzimlerin yapısına katılarak keonzim olarak görev yapar.
Örneğin; solunum enzimlerinin yapısına katılan koenzimlerin çoğu B grubu vitaminlerden oluşur.
B grubu vitaminler genellikle et, süt, yumurta, hububat, karaciğer, yeşil sebzeler, yer fıstığı ve soya fasulyesinde bulunur.
Ayrıca B grubu vitaminlerin bazı çeşitleri bağırsaklarda yaşayan bakteriler tarafından da üretilmektedir.
B grubu vitaminlerinin eksikliğinde pellegra, beriberi ve anemi (kansızlık) gibi hastalıklar baş gösterir.
Pellegra hastalarında başta psikolojik sorunlar olmak üzere ishal, kansızlık, cilt enfeksiyonları ve ağız içinde yaralar görülür.
Beriberi ise bir sinir sistemi hastalığıdır.
C vitamini C vitamini vücut direncini artırır.
Taze sebze ve meyvelerde bulunur.
Sıcaklığın etkisiyle çok çabuk bozulur.
Bu yüzden pişirilen sebze ve meyvelerde C vitamini kaybı olur.
C vitaminin kısa süreli eksikliğinde enerji metabolizması bozulduğu için can sıkıntısı, tembellik, çabuk heyecanlanma, eklem ağrısı gibi durumlar; uzun süreli eksikliğinde ise kılcal damar çatlamaları ve buna bağlı deri altı kanamaları, deride tahribatlar, eklemlerde şişme ve ağrı görülür.
Ayrıca C vitamini eksikliği; diş eti kanamaları, diş etlerinin çekilmesi ile başlayan ve diş kayıpları ile sonuçlanan skorbüt hastalığına neden olur.
1.2.2.7.
Nükleik Asitler Canlılarda meydana gelen yaşamsal olaylar nükleik asitlerdeki bilgilerle kontrol edilir.
Bu nedenle nükleik asitlere yönetici moleküller de denir.
Nükleik asitlerin iki önemli görevi vardır; hücredeki metabolik faaliyetleri yönetmek ve kalıtımı sağlamak.
Nükleik asitler nükleotit denilen birimlerden oluşur.
Bir nükleotit; bir tane azotlu organik baz, bir tane beş karbonlu şeker ve bir tane fosfattan oluşur.
Görsel 1.57.
C vitamini, en fazla narenciye (limon, portakal, mandalina, greyfurt) ve yeşil yapraklı sebzelerde bulunur.
Görsel 1.58.
C vitamini eksikliği sonucu skorbüt hastalığı oluşur.
1.Ünite Yaşam Bilimi Biyoloji 35 Nükleik asitlerin yapısında bulunan azotlu organik bazlar beş çeşittir.
Bunlar adenin, timin, urasil, sitozin ve guanin bazlarıdır.
Azotlu organik bazlar yapısal olarak pürin ve pirimidin olmak üzere iki gruba ayrılır.
Adenin ve Guanin bazları pürin gubuna, sitozin, timin ve urasil bazları pirimidin grubuna girer.
Nükleotidler taşıdıkları azotlu organik baza göre adlandırılır.
Yapısında adenin bulunuyorsa adenin nükleotidi, sitozin bulunuyorsa sitozin nükleotidi gibi.
Adenin, Guanin ve Sitozin bazları hem DNA’nın hem de RNA’nın, Timin bazı sadece DNA’nın, Urasil bazı ise sadece RNA’nın yapısında bulunur.
Nükleik asitlerin yapısına katılan 5C’lu şeker iki çeşittir.
Bunlar; Riboz ve deoksiriboz’dur.
DNA ve RNA olmak üzere iki çeşit nükleik asit bulunur.
DNA’nın iki temel görevi vardır: • DNA molekülü protein sentezini kontrol ederek hücredeki metabolik olayları yönetir.
• DNA, hücre bölünmesi sırasında kendini eşleyerek canlıya ait kalıtsal özelliklerin yeni hücrelere aktarımını (kalıtımı) sağlar.
a. DNA (Deoksiribo Nükleik Asit) DNA kalıtım materyalidir.
Saç rengi, göz rengi gibi birçok özelliği belirleyen genetik bilgi DNA ile taşınır.
Hücredeki tüm proteinlerin sentezi DNA’nın kontrolünde gerçekleşir.
DNA’nın pürin bazları adenin ve guanin; pirimidin bazları da sitozin ve timindir.
Bu bazlardan adenin A, guanin G, sitozin S ya da C, timin ise T harfi ile gösterilir.
DNA çift zincirli bir moleküldür.
DNA’nın bir zincirindeki adenin daima diğer zincirdeki timinle, guanin ise diğer zincirdeki sitozinle eşleşerek aralarında zayıf hidrojen bağları kurulur.
Dolayısıyla DNA’daki adenin sayısı timine, guanin sayısı sitozine eşittir.
Buna göre DNA zincirlerinden birinin baz sırası bilinirse diğerinin de baz sırası kolayca bulunabilir.
Genetik bilginin yeni hücrelere aktarılması DNA molekülüyle sağlanır.
Hücre bölünmesi sırasında DNA molekülleri eşlenir ve yavru hücrelere eşit olarak aktarılır.
DNA molekülü tüm canlı hücrelerde ortak olarak bulunur ve aynı nükleotidlerden oluşur.
Yani DNA molekülü tüm canlılarda adenin, guanin sitozin ve timin nükleotitlerinden oluşur.
Canlıların farklı özelliklere sahip olmasının nedeni; bu dört çeşit nükleotitin farklı dizilimlerde olmasıdır.
Fosfat Şeker Azotlu organik baz Görsel 1.59.
Bir nükleotit molekülü.
Görsel 1.60.
DNA (Deoksiribo Nükleik Asit) 36 Biyoloji 1 R R R R P P P P Guanin Sitozin Adenin Urasil Görsel 1.61.
RNA (Ribo Nükleik Asit) b. RNA (Ribonükleik asit) RNA molekülü DNA’dan aldığı genetik bilgi ile protein sentezini gerçekleştirir.
Yapısında riboz şekeri vardır.
Tek zincirli bir moleküldür.
RNA molekülü DNA gibi kendini eşleyemez ve onaramaz.
RNA molekülünde timin organik bazı bulunmaz, timin yerine urasil bazı vardır.
RNA, prokaryot hücrelerde sitoplazma ve ribozomlarda; ökaryot hücrelerde çekirdek, çekirdekçik, sitoplazma, ribozom, mitokondri ve kloroplastlarda bulunur.
RNA molekülü üç çeşittir.
Bunlar; • mRNA (mesajcı RNA), • rRNA (ribozomal RNA) • tRNA (taşıyıcı RNA) Mesajcı RNA (mRNA) Ökaryot hücrelerde DNA çekirdekte bulunur.
Hücre bölünmesi haricinde hiçbir zaman çekirdek dışına çıkamaz.
Protein sentezi sitoplazmada bulunan ribozomlarda gerçekleştiği için DNA’daki bilginin ribozomlara taşınması gerekir.
mRNA protein sentezi için gerekli olan genetik bilgiyi DNA’dan alıp sitoplazmadaki ribozoma taşır.
Taşıyıcı RNA (tRNA) tRNA’lar protein sentezi için gerekli olan amino asitleri sitoplazmadan alarak ribozoma taşır.
tRNA tek zincirden oluşan bir moleküldür.
Ancak kendi üzerinde katlanıp zayıf hidrojen bağı ile bağlanarak üç boyutlu özel bir şekil alır.
Her bir tRNA molekülü kendine özgü bir amino asidi bağlayıp protein sentezine katılması için ribozoma taşır.
Ribozomal RNA (rRNA) Ribozomal RNA, proteinlerle birlikte ribozomların yapısına katılır.
Hücrede en fazla bulunan RNA çeşitidir.
Ribozomal RNA’lar, çekirdekçikte sentezlenir.
DNA ve RNA’nın Karşılaştırılması Deoksiribonükleik Asit (DNA) Yapısında adenin, guanin, sitozin ve timin organik bazları bulunur.
Kendini eşleyebilir ve onarabilir.
Ökaryot hücrelerde çekirdek, çekirdekçik, mitokondri ve kloroplastlarda; prokaryot hücrelerde ise sitoplazmada bulunur.
A/T, G/C, Pürin/Pirimidin oranları 1’e eşittir.
Yapısında deoksiriboz şekeri vardır.
Yıkılıp yeniden yapılamaz.
Protein sentezine dolaylı olarak katılır.
Yapısında inorganik fosfat grubu bulunur.
Çift ipliklidir.
Ribonükleik Asit (RNA) Yapısında adenin, guanin, sitozin ve urasil organik bazları bulunur.
Kendini eşleyemez ve onaramaz.
Ökaryot hücrelerde çekirdek, çekirdekçik, sitoplazma, mitokondri, kloroplast ve ribozomlarda; prokaryot hücrelerde ise sitoplazma ve ribozomlarda bulunur.
Böyle bir oran yoktur.
Yapısında riboz şekeri vardır.
Yıkılıp yeniden yapılabilir.
Protein sentezine doğrudan katılır.
Yapısında inorganik fosfat grubu bulunur.
Tek ipliklidir.
1.Ünite Yaşam Bilimi Biyoloji 37 Sağlığın korunmasında ve hastalıkların önlenmesinde yeterli ve dengeli beslenme çok önemlidir.
Yeterli ve dengeli beslenme; tüm besin öğelerinden yani yağlar, karbonhidratlar, proteinler, vitaminler ve minerallerden yeterli miktarda almak demektir.
Vücudu oluşturan hücrelerin düzenli ve dengeli çalışması için bu gereklidir.
Çünkü vücudun tüm besin maddelerine ihtiyacı vardır.
Tek taraflı beslenmek yani sadece protein veya karbonhidratla beslenmek yanlıştır.
Yeterli ve dengeli beslenmeye dikkat edilmediğinde insülin direnci, diyabet ve obezite gibi ciddi sağlık sorunları oluşur.
İnsülin, pankreasımızdan salgılanan bir hormondur.
İnsülin kandaki fazla glikozun hücrelere girmesini sağlayarak kan şekerini düşürür.
İnsülin direnci olması durumunda vücut yeterli insülin üretebildiği halde etkili olarak kullanamaz.
Bunun sonucunda da glikoz hücrelere giremediği için kandaki glikoz miktarı artar.
Bu da Tip 2 diyabetin ortaya çıkmasına neden olur.
1.2.2.8.
ATP ve Canlılar İçin Önemi Hücre zarından madde geçişi, madde sentezi, hareket, sinirsel iletim, bölünme, üreme gibi hücrelerde gerçekleşen tüm faaliyetler için enerjiye ihtiyaç vardır.
İhtiyaç duyulan enerji besinlerle alınan karbonhidrat, yağ ve proteinlerdeki kimyasal enerjinin hücrelerde solunum tepkimeleriyle parçalanması sonucu elde edilir.
Solunum tepkimeleri sonucu ATP molekülü üretilir.
ATP; hücredeki temel enerji molekülüdür.
Hücrede gerçekleşen tüm faaliyetler için gerekli enerji ATP’ den elde edilir.
ATP hücre içinde depolanamadığı için hücrede bir taraftan üretilirken bir taraftan tüketilen bir moleküldür.
Ayrıca ATP bir hücreden diğerine aktarılamadığı için her hücre ihtiyaç duyduğu ATP’ yi kendisi üretir.
1.3.
LİPİT, KARBONHİDRAT, PROTEİN, VİTAMİN, SU VE MİNERALLERİN SAĞLIKLI  BESLENME İLE İLİŞKİSİ Isı ADP Fosfat grubu Oksijenli Solunum Oksijensiz Solunum Enerji ATP Sinirsel iletim ve dönüşümleri Hareket ve kasılma Aktif taşıma Biyosentez reaksiyonları ATP enerjisini oluşturan olaylar ATP enerjisinin kullanıldığı olaylar Aktivasyon enerjisi Görsel 1.62.
ATP molekülü hücre içinde bir taraftan sentezlenirken diğer taraftan kullanılır.
Enerji Görsel 1.63.
Yeterli ve dengeli beslenme; tüm besin öğelerinin (yağlar, karbonhidratlar, proteinler, vitaminler ve mineraller) yeterli miktarda alınmasıdır.
38 Biyoloji 1 Obezite (şişmanlık) vücutta sağlığı tehlikeye sokacak ölçüde yağ birikmesi sonucu ortaya çıkan bir hastalıktır.
Obezite, genetik ve çevresel etkenlere bağlı olarak meydana gelir ve hayatı tehdit eden sonuçlar doğurur.
Vücut yağı genellikle erkeklerde ağırlığın %15-18’ini, kadınlarda %20-25’ini oluşturur.
Erkeklerde bu oranın %25’i, kadınlarda %35’i geçmesi obezite olarak kabul edilir.
Son yıllarda obezitenin artmasındaki en önemli neden hazır gıdalar ve hareketsiz yaşam tarzıdır.
Dünya Sağlık Örgütü (WHO) tarafından en riskli 10 hastalıktan biri olarak kabul edilen obezite; yüksek tansiyon, kalp-damar hastalıkları, şeker hastalığı, karaciğer yağlanması gibi bir çok hastalığa neden olur.
Dünya Sağlık Örgütü tarafından yürütülen son araştırmalar, obezitenin kanserle yakın ilgisi olduğunu da göstermektedir.
Lise çağındaki gençlerde büyüme çok hızlı olduğu için bu dönemde enerji ve besin ihtiyacı en yüksek seviyededir.
Bu ihtiyacı karşılamak için her öğünde süt grubuna, et, yumurta, bakliyat gurubuna, sebze, meyve gurubuna ve ekmek, tahıl grubuna mutlaka yer verilmelidir.
Bunlar göz önüne alınarak hazırlanan bir haftalık sağlıklı beslenme programı örneği Tablo 1’de verilmiştir.
Görsel 1.64.
Obezitenin artmasındaki en önemli neden hazır gıdalar ve hareketsiz yaşam tarzıdır.
SIRA SENDE Sende Tablo 1’de verilen sağlıklı beslenme programını inceleyerek kendi yaş grubuna uygun bir haftalık sağlıklı beslenme programı hazırlayabilirsin.
1.Ünite Yaşam Bilimi Biyoloji 39 Kahvaltı Öğle Yemeği Akşam Yemeği Pazartesi Yumurta Süt Tam Buğday Ekmeği Pekmez Zeytin Beyaz Peynir Ceviz Domates-Salatalık Etli nohut yemeği Makarna Mevsim Salata Tarhana çorbası İzmir köfte Mevsim salata Salı Sebzeli omlet Süt Tam Buğday Ekmeği Reçel Tereyağı Zeytin Beyaz Peynir Etli taze fasulye Bulgur pilavı Mevsim salata Sebze çorbası Fırında tavuk Domates soslu makarna Mevsim salata Çarşamba Yumurta Süt Tam Buğday Ekmeği Bal Tereyağı Zeytin Beyaz Peynir Domates Yeşil biber Yeşil mercimek çorbası Tavuk sote Mevsim meyvesi Tarhana çorbası Kabak dolması Yoğurt Mevsim meyvesi Perşembe Kaşarlı tost Taze meyve suyu Söğüş sebze Domatesli şehriye çorbası Fırında balık Mevsim salatası Tahin helva Yayla çorbası Patates-köfte Mevsim salata Cuma Omlet Süt Tam Buğday Ekmeği Pekmez Zeytin Beyaz Peynir Ceviz Domates-Salatalık Sebzeli tavuk Bulgur pilavı Mevsim salata Domates çorbası Etli biber dolması Yoğurt Mevsim meyvesi Cumartesi Süt Yumurta Tam Buğday Ekmeği Kaşar peyniri Tahin-pekmez Zeytin Domates-Salatalık Kırmızı mercimek çorbası Çoban kavurma Mevsim salatası Mantar çorbası Tavuk sote Mevsim salatası Pazar Menemen Zeytin Beyaz peynir Söğüş sebze Taze meyve suyu Tereyağı Reçel Tam buğday ekmeği Etli kuru fasulye Pirinç pilavı Cacık Tarhana çorbası Balık Mevsim salata İrmik helvası Tablo 1: Bir haftalık sağlıklı beslenme programı 40 Biyoloji 1 ÖZET BÖLÜM 1: Canlıların Ortak Özellikleri Canlıların ortak özellikleri, beslenme, solunum, boşaltım, hareket etme, uyarılara tepki verme, uyum, üreme, hücresel yapı, büyüme ve gelişmedir.
a. Hücresel yapı: Hücre, yaşama, üreme, solunum gibi canlılık olaylarının tamamını gerçekleştiren temel birimdir.
Bütün canlılar hücreden ya da hücrelerden oluşur.
b.
Beslenme: Canlılar tüm yaşamsal faaliyetlerini gerçekleştirmek için enerjiye ihtiyaç duyar.
Enerji ihtiyacını karşılamak için de beslenmek zorundadır.
Kendi besinini kendi üreten canlılara üretici (ototrof), besinin üretemeyip dışardan hazır olarak alan canlılara tüketici (heteretrof) denir.
c.
Solunum: Tüm canlılar aldıkları besinleri enerjiye çevirmek için solunum yapmak zorundadır.
Solunum reaksiyonları; oksijenli solunum ve oksijensiz solunum (fermantasyon) olmak üzere iki çeşittir.
ç.
Metabolizma: Organizmadaki yapım (birleştirme ya da sentez) ve yıkım (ayrıştırma ya da parçalanma) tepkimelerinin tümüne metabolizma denir.
d. Homeostazi: Yaşamın devamı için hücre içi veya vücut içi ortamın sıcaklık, madde yoğunluğu ve pH gibi birçok değer bakımından belirli bir dengede olması durumuna homeostazi denir.
e. Boşaltım: Tüm canlılar, beslenme ve solunum olayları sonucunda oluşan atık maddeleri hücrelerinden veya vücutlarından atmak zorundadır.
Bu işleme boşaltım denir.
f.
Hareket: Canlılar ister bir hücreli ister çok hücreli olsun kaçmak, beslenmek, avlanmak gibi ihtiyaçlarını karşılamak için hareket etmek zorundadır.