Bu anlatım tekniği romanın gerçekliğine önemli ölçüde etki eder.
Bunun yanında olayların arka perdesiyle ilgili bilgiler verdiği için gelecekte olabilecek olaylar ya da kişilerin konumlarıyla ilgi fikir edinmemizi de sağlar.
19 1.
ÜNİTE ROMAN “Yıldız dolu, berrak bir yaz gecesini hatırladılar.
Ağustos ortasında, sıcak bir geceydi.
Çerçi korkmuş kaçmış, Dudu abla korkmamıştı.
Yattığı yerden kalkmamıştı bile.” (Orhan Kemal, Bereketli Topraklar Üzerinde) İç çözümleme: Anlatıcı ve onun hâkim bakış açısıyla kurulur.
Bu teknikte anlatıcı, karakterin zihnine rahatça nufüz eder.
Onun düşüncelerini “diye düşündü” şeklinde edilgenleştirerek anlatır.
Ayrıca karakterin düşüncelerini davranışlarıyla aynı anda da verebilir.
“Balo!
Neriman Löbon’dan çıkıp Fatih’e gelinceye kadar hep bunu düşündü.
Balo!
Muhakkak gitmeli.
Fakat izin meselesi, para meselesi, tuvalet meselesi, Şinasi meselesi...”(Fatih-Harbiye) Bu teknikle karakterin iç dünyası hiç bir kaygı olmadan okuyucuya aktarılır.
Karakterin duyguları ve düşüncelerindeki değişimler bu teknikle verilir.
Bilinç akışı: Bu teknikte karakterin aklından geçen düşünceler bütün karmaşıklığıyla ve herhangi bir sıra olmadan okuyucuya verilir.
Cümleler genellikle uzun ve karmaşık olur.Dil bilgisi kurallarına, çoğu zaman imlaya bile gerek duyulmaz.
“...resim yapmayı sevdiğim halde denizin mavisini bilmezdim yaprağın yeşilinin her mevsimde değiştiğine dikkat etmemiştim seni tanıdıktan sonra o güne kadar tabiat resmi yapmayı sevmediğim halde bir ağaç bir yaprak küçük bir ot bile çizmiş olmadığım halde ve daha çok kitaplardan kopyalar yapmakla yetindiğim halde ve insan resimlerini fotoğraflardan kareyle büyütmeyi kolayıma geldiği için tercih ettiğim halde seni tanıdıktan sonra gözleri yeni açılmış bir küçük hayvan gibi çevreyi şaşkın ve hayran bakışlarla insanı ve insan olmayanı ayırmadan incelemeye başladım...” (Oğuz Atay, Tutunamayanlar) Bir metne gönderme yaparak onu içerik ya da biçim düzeyinde taklit ederek yeni bir metne dönüştürmeye “metinler arasılık” denir.
Sanatçılar bu dönüştürmede pastiş (öykünme) ve parodi (yansılama) gibi teknikler kullanırlar.
Parodi (Yansılama): Mizah oluştumanın temel unsurlarından biri olan parodi; metinler arasılık yoluyla aktarılan metin yoluyla gülünç ve mizahi bir durum oluşturmayı sağlayan anlatım tekniğidir.
Yazar, daha önceden yazılmış bir metni gülünçleştirerek yeniden ele alır.
Murathan Mungan’ın “Pamuk Prenses ve Yedi Cüceler” masalından yararlanarak “Yedi Cücesi Olmayan Bir Pamuk Prenses” adlı hikayesinde geçen “Pamuk Prenses’in yaşlanması” bölümünü parodiye örnek verebiliriz.
“Hayalleri gerçekleşmeyen Pamuk Prenses, artık yaptığı işten bıkmış, hikayesini anlatacak bir masal kahramanı aramaya koyulur.
Dişleri dökülmüş, burnu uzamış, kamburu çıkmıştı.
Artık ayakları tutmaz olmuş, siyatikleri azmış, romatizmadan her yeri sızım sızım sızlıyordu.
Gözleri iyi seçmiyor, kulakları iyi duymuyor, beli tutmuyordu.” (Murathan Mungan, Yedi Cücesi Olmayan Bir Pamuk Prenses) Pastiş (Öykünme): Bu teknik, bir yazarın dil ve anlatım özellikleri, sözleri taklit edilerek gerçekleşir.
Bir başka deyişle bir yazarın dil ve anlatım özelliklerine, alay etmek amacıyla onu çağrıştıran bir biçimde öykünmedir.
Pastiş, komik olabilir ama taklit edilen ori- 20 1.
ÜNİTE ROMAN jinal eser komedi olmadıkça güldürme hedeflenmez.
İki teknik arasındaki fark; parodide içeriğin, mizahi olabilecek şekilde; pastişte ise üslubun, çoğunlukla ciddi bir şekilde taklit edilmesidir.
Latife Tekin’in destan, halk hikâyesi, masal gibi geleneksel Türk anlatı türlerine özgü ögeleri bütüncül bir genişlikte kullandığı “Sevgili Arsız Ölüm” adlı romanında pastiş tekniğine örnek: “Onlar uçmasın diye çalılarını tutarken şehirdeki tüm kuşlar toplanıp naylon tahta evler mahallesine geldiler, Kondular üstüne eğri eğri uçarak, kuş olmaya, kanat takmaya heves eden çatılara güldüler.
Cik cik çatıcık uçsana Beşikten kanat taksana Bize bir bebek atsana Cik cik bebekcik cik cik (Latife Tekin, Sevgili Arsız Ölüm) Türk Romanında Postmodernist Yöntemler ve Yönelimler, Hece Edebiyat Dergisi Türk Romanı Özel Sayısı, Mayıs/Haziran/Temmuz 2002, Sayfa 493-509.
İroni, söylenmek istenen şeyin tersini söyleyerek eleştirmektir.
Yazarlar metinlerinde doğrudan eleştiri yapmak yerine ironi ile dolaylı eleştiri yapmayı tecih ederler.
Saçma gelen şeyleri normalmiş gibi anlatarak bunun tersini düşünmemizi amaçlarlar.
“Bir varmış, bir yokmuş.
Parmuk Prenses, Yedi Cücesi Olmayan Bir Pamuk Prensesmiş.
Bu yüzden hayatta en büyük emeli (en büyük emeli Beyaz Atlı Prense kavuşmak) Yedi Cüceye sahip çıkmakmış (...) Kapısında Beyaz Atlı Şehzadelerin bini bir paraymış.
Prenslerin biri gidip biri geliyormuş ama neye yarar?
Yedi cücesi yokmuş.” (Murathan Mungan, Yedi Cücesi Olmayan Bir Pamuk Prenses) “Yedi Cücesi Olmayan Bir Pamuk Prenses” adlı öyküde, gerçek masaldaki değerlerin günümüz değerleri ile bütünleşince nasıl ironik bir durum oluşturduğu gözler önüne serilir.
Hikâye-Roman Farkı • Hikâye türü, romandan daha kısadır.
• Hikâyede temel öge olaydır.
Romanda ise temel öge karakter, yani kişidir.
Hikâyeler olay üzerine kurulur, romanlar ise kişi üzerine kurulur.
• Hikâyede tek olay bulunmasına karşılık romanda birbirine bağlı olaylar zinciri vardır.
Romandaki olaylardan her biri hikâyeye konu olabilir.
• Hikâyede kahramanların tanıtımında ayrıntıya girilmez, kahramanlar her yönüyle tanıtılmaz.
Romandan farklı olarak hikâyede kişiler sadece olayla ilgili yönleriyle anlatılır.
Bu yüzden hikâyelerdeki kişiler bir karakter olarak karşımıza çıkmaz.
• Hikâyede, olayın geçtiği yer (çevre) sınırlıdır ve ayrıntılı olarak anlatılmaz.
Romanlar- 21 1.
ÜNİTE ROMAN da olaylar çok olduğu için olayların geçtiği çevre de geniştir.
Bu çevreler çok ayrıntılı olarak anlatılır.
• Hikâyeler kısa olduğu için anlatım yalın, anlaşılır ve özlüdür.
Romanlarda ise anlatım daha ağır ve sanatlıdır.
Metni Anlama ve Çözümleme 1.
Fatih-Harbiye romanının yapısını oluşturan olay örgüsünü tespit ediniz.
2.
Romandaki temel çatışmayı belirleyiniz.
3.
Romanda geçen mekânlar nerelerdir?
Bu mekânlar ile kişiler arasında nasıl bir ilişki kurulmuştur?
4.
Romanın geçtiği zamanı belirleyiniz.
5.
Metinden hareketle, Neriman’ın alaturka müzikten uzaklaşmasını hangi cümlelerden anlıyorsunuz?
6.
Romanın tema ve konusunu belirleyiniz.
7.
Neriman, Fatih semti hakkında neler düşünmektedir?
8.
Okuduğunuz metinden anlatma tekniğine örnek veriniz.
9.
“Satış memuru kız, esans şişesini doldururken Neriman bir şey hatırladı: Küçükken babası onu Ramazan’da Beyazıt sergisine götürürdü.
Orada, çadır gibi bir şeyin altında, Arap kılıklı bir adam, irili ufaklı birçok yağlı, kirli şişeler arasında, ayakta durur, kokular satardı.
Bu çadıra uzaktan yaklaşırken bile sert bir nane, bahar, hacıyağı kokusu Neriman’ın midesini bulandıracak derecede burnuna dolardı ve oradan çabuk geçmek isterdi Son günlerde sık sık yaptığı mukayeseyi tekrarladı ve bu iki koku arasındaki farkı düşündü.” Romandan alınan bu bölümde, hâkim bakış açısını görmekteyiz.
Fatih-Harbiye romanında birden fazla bakış açısı kullanılmıştır.
Siz de metinden bakış açılarına örnekler gösteriniz.
10.
Okuduğunuz romandaki tip ve karakterleri belirleyiniz.
11.
Değerlerine ve geçmişine sahip çıkmayan milletler, yok olmaya mahkûmdur.
Gelecek, kültürüne, diline ve millî manevi değerlerine sahip çıkanların olacaktır .
Kendimize ait değerlere sahip çıkmak ve onları gelecek nesillere aktarmak herkesin en önemli görevidir.
Bu bağlamda Neriman’ın hangi davranışını eleştiriyorsunuz?
Siz millî değerlere sahip çıkmanın ve onları koruyabilmenin önemi hakkında ne düşünüyorsunuz?
12.
“Siyah saten gömlekli siyah başörtülü kız.” cümlesinde nokta yerine aşağıdakilerden hangisi kullanılmalıdır?
A) Ünlem B) Üç Nokta C) İki Nokta D) Virgül  Neriman beyoğlu’na çıktığı vakit, halis Türk mahallelerinde oturanların çoğu gibi kendini büyük bir seyahat yapmış sanırdı.
22 1.
ÜNİTE ROMAN 13.
Sayfa 21'de verilen cümlede yazım yanlışı olan kelimeleri belirleyerek aşağıda boş bırakılan yere yazınız.
....................................................................................................................................................... ................................................................................................................................. Biyografi Peyami Safa (1899-1961): Türk edebiyatında roman, öykü, fıkra yazarı olarak tanınmıştır.
Yapıtlarında olaya değil, psikolojik tahlillere ve ruh çözümlemelere ağırlık vermiştir.
Edebiyat, Peyami Safa’nın hayal dünyasını, insan ve toplum üzerine düşüncelerini, çözümlemelerini, fikirlerini yansıttığı bir alan olmuştur.
Peyami Safa’nın asıl başarılı olduğu tür ise romandır.
Peyami Safa romanlarında kendine özgü üslubuyla dikkat çeker.
Safa hemen her romanında içeriğin seyrine ve ruhuna uygun bir üslupla yazmayı, uygulamayı temel ilke olarak kabul etmiştir.
Safa’nın cümlelerinin çoğu defa uzun ve karmaşık, ama yerine göre kesik, kısa hattâ devriktir.
Safa konuşma dilini üstün bir başarıyla kullanır.
Gereksiz söz oyunlarından kaçınır.
Kısa cümlelerle sade ve kıvrak bir anlatımla yazar.
Peyami Safa’nın olgunluk döneminin eseri olan Fatih-Harbiye romanı 1920-1960’lı yılların sosyal yapısını, kültür çatışmalarını Doğu-Batı karşıtlığını yansıtır.
Eserde tipler, mekân, kültürü yansıtan aletler… Doğulular ve Batılılar olmak üzere iki grupta toplanır.
Batılı tipler, Batıyı temsil eden mekânlarda yaşayıp, alafranga müzik aletleri kullanıp, Batıya özgü kıyafetler giyinirler; Doğulu tipler ise Doğuyu temsil eden mekânlarda yaşayıp Doğu tarzı kıyafetler giyinir ve alaturka müzik aletleri çalarlar.
Bunlar iki zıt kültürel değer olarak karşımıza çıkar.
Eserleri: Roman: Dokuzuncu Hariciye Koğuşu, Sözde Kızlar, Fatih-Harbiye, Yalnızız, Matmazel Noraliya’nın Koltuğu, Bir Tereddüdün Romanı, Biz İnsanlar, Canan, Mahşer, Şimşek, Atilla, Bir Akşamdı.
Öykü: Karanlıklar Kralı, İstanbul Hikâyeleri, Bir Mekteplinin Hatıraları, Gençliğimiz Süngülerin Gölgesinde, Aşk Oyunları, Ateş Böcekleri.
Oyun: Gün Doğuyor.
Dünya Edebiyatından Roman Örneği ile Türk Romanı Örneği Karşılaştırması BÜYÜK UMUTLAR Eserde gözü yükselme hırsıyla perdelenmiş köy kökenli genç Pip’in, büyük umutla- 23 1.
ÜNİTE ROMAN rını gerçekleştirebilmenin doğru yolunu ararken yaşadıkları kendi ağzıyla anlatılmıştır.
“Büyük Umutlar, XIX.
yüzyıl İngilteresi’nde taşra ortamından büyük kente uzanan bir Victoria Dönemi romanıdır.
Charles Dickens, (Çarlz Dikıns) bu olgunluk dönemi eserinde, köyünde acılı bir çocukluk yaşadıktan sonra esrarengiz bir mirasa konan Pip’in maceralarını anlatır.
Gönlü karasevdayla, gözü yükselme hırsıyla perdelenmiş genç Pip’in serüvenleri, sanayileşen toplumdaki sevgisizlik, ikiyüzlülük ve para hırsını gözler önüne serer.
Aşağıda, sevgiye aç büyüyen, zekasıyla dünyayı ergenlikte tekrardan tanımaya çalışan, tutunmaya çalıştığı dalların kırılmasıyla umutsuzluğa düşen, sonrasında tekrardan kendisine tutunacak bir dal bulma sevdasına girişen bir çocuğun hikayesinden bir bölüm okuyacaksınız.
(Pip öksüz ve yetim bir çocuktur.
Ablası ve Ablasının kocası Demirci Joe tarafından yetiştirilir.
Zavallı Pip’in hiç arkadaşı yoktur bu yüzden tek başına gezer dolanır.
Genellikle anne ve babasının mezarlarının başına giderek oralarda zaman geçirir.
Sık sık oralarda ağlar mezar taşının üstündeki yazıların anlamlarını çözmeye çalışır.)
“Soyadımız Pirrip ve vaftiz ismim de Philip olduğundan bu ikisini çocuk aklımla Pip isminden daha kısa ve açık bir şekilde birleştiremezdim herhalde.
Ben de kendime Pip dedim ve Pip diye çağırılmaya başladım.
Soyadımızın Pirrip olduğunu babamın mezar taşından ve ablamdan -kendisi demircinin karısıydı- biliyorum.
Annemi ve babamı hiç görmediğimden ve o zamanlar fotoğraf da olmadığından görünüşlerinin nasıl olduğunu mezar taşlarından çıkarmaya çalışırdım.
Babamın mezar taşının üzerindeki yazılar bana garip bir şekilde onun eski kafalı, şişman, esmer, siyah kıvırcık saçlı bir adam olduğu fikrini verdi.
“Yukarıdakinin karısı Georgiana” yazısının karakterinden ve köşelerden annemin çilli ve hastalıklı olduğu kanısına vardım o zamanki aklımla.
İkisinin mezarlarının yanı başında sıra sıra dizili olan yarım metre uzunluğundaki beş tane dörtgen taşa gelince… Bunlar, hayat mücadelesinden çok çabuk vazgeçmiş beş erkek kardeşimin aziz hatıralarıydı.
Ne zaman onları düşünsem sırt üstü yatmış, elleri ceplerinde dünyaya geldiklerini, gidene kadar da hiç istiflerini bozmadan aynı duruşu koruduklarını hayal ederdim.
Bizimkisi nehrin kıyısında, denizden yirmi mil içeride bir bataklık köyüydü.
Neyin ne olduğuna dair ilk canlı ve geniş kapsamlı izlenimimi soğuk ve nemli bir günde edindim.
Akşam olmak üzereydi.
O gün kesinlikle anladım ki ısırgan otlarıyla dolu bu çıplak yer bir kilise mezarlığıydı ve bu köyün merhumu Philip Pirrip ve yukarıdakinin karısı Georgiana ölmüş ve gömülmüşlerdi.
Ve kilisenin ötesinde, üzerinde dağınık hâlde sürülerin otladığı, duvarlar, kanallar, tümsekler ve kapılarla kesişen çorak yer bataklıktı.
Ve ötesindeki cılız kurşuni çizgi nehirdi ve rüzgârın kendisinden kaçtığı, uzaktaki vahşi denizdi.
Ve hepsinden birden korkup ağlamaya başlayan titrek çocuk da Pip’ti.” (Pip’in kaderi bir gün gizemli bir hayırseverin ona yaptığı yardımlarla değişir.
Pip, 24 1.
ÜNİTE ROMAN toplum içinde ulaştığı bu yeni konumunu sevdiği kız, Estella’ ya ulaşmak için kullanmaya karar verir.
Erkeklere karşı düşmanlık besleyen Bayan Havisham tarafından büyütülen Estella başlangıçta Pip’ in duygularına karşılık verse de, işler Pip’in planlandığı gibi gitmez.
Seneler sonra bir zamanlar Bayan Havisham’ın evinin durduğu yeri son bir defa ziyaret eden Pip, orada Estella’yı görür.
Beraberce bir zamanlar, çocukken oynadıkları bahçede dolaşırlar.
Estella, şimdi dul bir kadındır.
Sosyetik köklerinden ötürü evlendiği haşin Bentley Drumle, vahşetle muamele ettiği atının bir çiftesi ile ölmüştür.
Drumle ile geçirdiği hayatı ve tek başına yapayalnız süren dulluk hayatı,bir zamanların soğuk ve kibirli Estella’sını yumuşatmıştır.
Elele bahçede yürürlerken Pip ve Estella artık birbirini hiç bir zaman terk edemeyeceklerini anlarlar.)
Charles Dickens, Büyük Umutlar “Galatasaray’dan Tünel’e doğru yürüdüler.
Neriman Beyoğlu’na çıktığı vakit, halis Türk mahallelerinde oturanların çoğu gibi, kendini büyük bir seyahat yapmış sanırdı.
Gene Fatih uzakta, çok uzakta kaldı.
Tramvayla bir saat bile sürmeyen bu mesafe, Neriman’a Efgan yolu kadar uzun görünüyordu ve Kâbil’le New York arasındaki farkların çoğuna İstanbul’un iki semti arasında kolayca tesadüf edilir.
Bir İstanbul kızı olduğu için Neriman’ın bu farklar karşısındaki hayreti azalmıştı; fakat bir zamandan beri kendisinde yeni bir hayatın iştiyakı ve yeni bir medeniyetin şuuru uyanmaya başladığı için, bu farkların her birine ayrı ayrı dikkat etmekten hoşlanıyordu.
Bir ıtriyat mağazasının camekânı önünde durdular.
Burada her şey, tek başına konmuş zarif bir küçük şişenin tatlı mavisi, kırmızı ipek bir püskül, siyah kadifelerin arasına gizlenmiş bir ampulün yumuşak ziyası, bir gümüşün parıltısı, gözleri ayrı ayrı çekiyor ve zaptediyordu; burada her şey, rahat ve mes’ut insanların kullanmayı âdet ettikleri eşyaydı; burası, aynı zamanda, bir insanın ne kadar mes’ut olabileceğini hissettiren imkânlara doğru açılmış pencereydi.
Neriman burada her duruşunda, bu pencereden onların saadetini imrenerek seyrediyordu.
Bir gün Şinasi ile bu ıtriyat mağazalarından birinin camekânı önünde durmuşlardı.
Neriman’daki arzuları sezen Şinasi demişti ki: — Bu camekânlar kimbilir kaç Türk kızını baştan çıkardı ve çıkaracak!
Peyami Safa , Fatih - Harbiye 25 1.
ÜNİTE ROMAN Büyük Umutlar Konu: Kırsal kesimden gelen yoksul bir çocuğun sosyal düzlemde yükselme romanıdır.
Pip’in sürükleyici hayatının anlatıldığı bu roman 19. yüzyılda İngiltere’deki maden köylerindeki yaşama ayna tutmaktadır.
Pip, bir üst sosyal düzleme tırmanma çabalarının boşa gittiğini, yanlış hedeflere, gerçekçi olmayan ideallere bağlanan umutların çöktüğünü görür ve bu dikenli yolu terk eder; çünkü içinde hareket etmeye çalıştığı sosyal kesim, genç bir insanın gelişmesine olanak vermez.
Sahtekârlığın, ikiyüzlülük, aldatma, şiddet ve yapmacıklığın ağır bastığı bu üst-sınıf dünyasında aşk ve güvenin yeri yoktur.
Olay örgüsü: Roman kahramanı “Pip” tesadüfen kaçak bir mahkuma rastlar ve yaşamı beklemediği bir şekilde değişir.
“Pip” sonunda hayatta istenen şeyleri elde etmenin; başkalarına umut bağlayarak değil kendi azim, kararlılığı ve çalışkanlığıyla mümkün olabileceğini öğrenir.
Başlangıçta üst sınıfla çatışan Pip, zaman geçtikçe bu çatışmayı kendi içinde yaşar.
Tabii ki romanın atardamarlarından birini de aşk oluşturur, Pip’in Estella’ya olan aşkı.
Sınıfsal çatışma içinde büyüyen Pip’in aşkı, yıllar boyunca duvarlara çarpmasına karşın -her ne kadar karşılığını alamasa da- tazeliğini korur.
Şahıs kadrosu: Pip, ablası, eniştesi, Estella, Bayan Havisham, Avukat Jaggers,… Mekân: İngiltere, Londra.
Zaman: 19. yüzyıl, Viktorya Dönemi.
Bakış açısı: Kahraman bakış açısı kullanılmıştır.
Fatih-Harbiye Konu: Neriman’ın kendi kültürüyle Batı kültürü arasındaki kayboluşu ve doğru yolu buluş.
Olay örgüsü: Eserin baş kahramanı Neriman lise yıllarında tanıştığı ve yedi yıldır birlikte olduğu dostu Şinasi’den gittikçe uzaklaşmaya başlayıp Doğu medeniyeti ve ona ait her şeyden nefret etmesi, buna karşılık Batı medeniyeti ve ona ait her şeye sevgi duyması ve dinlediği bir olayla kendi hayatı arasında büyük bir benzerlik kurması, gittiği yolun yanlış olduğunu, mutlu olmak için sadece paranın ve medeniyetin yeterli olmadığını, iç huzurun da gerektiğini anlaması.
Şahıs kadrosu: Neriman, Şinasi, Faiz Bey, Macit,… Mekân: Fatih, Harbiye Zaman: Cumhuriyetin ilk yılları Bakış açısı: İlahî bakış açısı kullanılmıştır.
26 1.
ÜNİTE ROMAN 1.
Uygulama Charles Dickens ve Peyami Safa’dan alınmış iki roman parçası verilmiştir.
Her iki romana ait tahlillere bakarak romanların benzer ve farklı yönlerini belirleyiniz Benzerlikler Farklılıklar 27 1.
ÜNİTE ROMAN Dil Bilgisi Zamirler (Adıllar) Zamirler; adların yerlerini tutan, kişileri ve nesneleri temsil veya işaret ederek karşılayan kelimelerdir.
Varlıkları ifade ederken onların ismini söyleriz: Ayşe, kalem, masa, ağaç vb.
“Ayşe hikâyeyi yazdı.” cümlesini bazen varlığın yerine farklı kelime kullanarak ifade ederiz, örneğin “Ayşe onu yazdı.” dediğimizde “onu” kelimesinin “hikâye” kelimesinin yerine kullanıldığını anlarız.
İsmin yerine kullanılan kelimelere zamir adı verilir.
Yalnız, zamirler adların yerini tuttukları hâlde, kendileri ile isimler arasında önemli bazı ayrılıklar vardır.
Bilindiği gibi isimler, yalnız başlarına bir varlığa, bir nesneye ad olan sözlerdir.
Söz gelimi “ayva” denildiği zaman zihinde “ayva” kavramı canlanır ve bu söz bize yalnız başına bir anlam verir oysa “Şehrimizin bütün serveti orada korunur.’’ dediğimizde, bu cümledeki orada zamiri yalnız başına bir nesneyi bildirmemekte ve açık bir anlam taşımamaktadır.
Bu zamirin somut bir anlam kazanabilmesi, ancak yerini tuttuğu isimle olan bağlantısının bilinmesine bağlıdır.
Bu cümleye bir önceki “Kalemiz, tarihî bir anıt gibidir.” cümlesi eklendiği zaman zamirin “kale” isminin yerini tuttuğu anlaşılır.
Dolayısıyla “orada” zamiri de orada, yani “kalede” anlamını kazanmış olur.
Zamirler, yerini tuttukları varlıklara ve özelliklerine göre ikiye ayrılır.
A.
Kelime Hâlindeki Zamirler 1.
Kişi (Şahıs) Zamirleri 2.
İşaret Zamirleri 3.
Belgisiz Zamirler 4.
Soru Zamirleri B.
Ek Hâlindeki Zamirler 1.
İyelik Zamirleri 2.
İlgi Zamiri A.
Kelime Hâlindeki Zamirler Kendi aralarında kişi, gösterme, belgisiz ve soru olmak üzere dörde ayrılır.
1.
Kişi (Şahıs) Zamirleri Kişi zamirleri, varlıkları kişi olarak temsil eden ve kişi adlarının yerine geçen zamirlerdir.
Bütün varlıklar teklik ve çokluk biçimleri ile üç şahısta toplanır.
Teklik 1. şahıs: ben Çokluk 1. şahıs: biz Teklik 2. şahıs: sen Çokluk 2. şahıs: siz Teklik 3. şahıs: o Çokluk 3. şahıs: onlar Örnek: Bunlar hayal ama mahallemi ben böyle seviyorum işte!
Kişi zamirlerinin yerine kullanılabilen ancak esas olarak kişi zamirleriyle birlikte kullanılarak cümledeki anlamı pekiştiren “kendi” zamirine “dönüşlülük zamiri” denir.
28 1.
ÜNİTE ROMAN Örnek: İnsan kendi işini kendi yapmalı.
Uyarı: Dönüşlülük zamiri, kişi zamirinin yerine kullanılabildiği gibi, kişi zamirleriyle birlikte, cümleye pekiştirme anlamı katacak şekilde de kullanılabilir.
Örnek: Bu sorunu kendim hallettim.
Bu sorunu ben kendim hallettim.
Birinci cümlede “kendim” kelimesi I. tekil kişiyi belirtecek şekilde, kişi zamirinin yerine; ikinci cümlede kişi zamiriyle (ben) birlikte, cümleye pekiştirme anlamı katacak şekilde kullanılmıştır.
2.
İşaret (Gösterme) Zamirleri Varlıkların adını söylemeden, onları işaretle göstermeye yarayan kelimelere işaret zamiri denir.
“Bu, şu, o, bunlar, şunlar, onlar, buraya, şuraya, oraya, burası, şurası, orası, öteki vb.” işaret zamirleridir.
Örnek: Çok kitap okurum ama onu daha önce okumamıştım.
Bu cümlede, “onu” kelimesi işaret yoluyla “kitap” adının yerine kullanıldığından, işaret zamiridir.
Örnek: Siz buraya daha önce gelmiş miydiniz?
Bu cümlede “buraya” kelimesi, bir yer, mekân adının yerine geçtiği için işaret zamiridir.
Uyarı: “O” ve “onlar” kelimeleri, Türkçede hem işaret zamiri hem kişi zamiri olarak kullanılabilir.
Bu kelimeler, insan için kullanılırsa kişi zamiri; insan dışındaki varlıklar için kullanılırsa işaret zamiri olur.
Örnek: Onları eve de davet etmelisin.
Onları bir hafta içinde tamamlaman gerekiyor.
Birinci cümlede “onları” kelimesi, insan için kullanıldığından kişi zamiridir.
İkinci cümlede ise insan dışındaki varlıklar için kullanıldığından işaret zamiridir.
Uyarı: Diğer işaret zamirleri (bu, şu, bunlar, şunlar, öteki…) insan için de kullanılsa, zamir olduklarında her zaman işaret zamiridir.
“Osman’ın değil, bunun konusuna hazırlan.” cümlesinde de “bu” kelimesi bir kişiyi karşılamasına rağmen işaret zamiridir Uyarı: İşaret zamirleri varlıkların mesafesini belirtmek için kullanılır.
Yakında olan için: bu Biraz uzakta olan için: şu En uzakta olan için: o işaret zamirleri kullanılır.
29 1.
ÜNİTE ROMAN 3.Belgisiz Zamirler İsimlerin yerini belli belirsiz, kesin olmayacak şekilde tutan zamirlerdir.
Hangi varlığın yerini tuttukları açıkça belli değildir.
Başlıca belgisiz zamirler şunlardır: bazısı, kimi, çoğu, hepsi, birkaçı, birçoğu, tümü, tamamı, herkes, hiçbiri, biri, falan, şey ...
Örnek: Senin yerine başkası yazmanlık yapsın.
Bu cümlede, “sen” zamiri, belli bir kişiyi karşılarken “başkası” kelimesi , karşıladığı kişi kesin olarak belirtilmediğinden, belgisiz zamirdir.
Örnek: Birçoğu, kampanyaya destek verdi.
Bu cümlede, “birçoğu” kelimesi, sayıca bir belirsizlik anlamı taşıyıp karşıladığı kişiler kesin olarak belirtilmediğinden, belgisiz zamirdir.
Uyarı: Belirsizlik bildiren kelimeler bir isimden önce kullanılıyor, o ismi etkiliyorsa bu kelimeler belgisiz sıfat, bir ismin yerini tutuyorsa belgisiz zamir olur.
Örnek: “Bazı insanlar tatlıya pek düşkün değildir.” cümlesinde “bazı” kelimesi, “insanlar” kelimesini belirttiği için belgisiz sıfattır.
“Bazıları tatlıya pek düşkün değildir.” cümlesinde ise “insanlar” isminin yerini tuttuğu için belgisiz zamirdir.
4.Soru Zamirleri İsimlerin yerini soru yoluyla tutan kelimelere soru zamiri denir.
“Ne, kim, kimi, hangisi, kaçı, nereye, nerede, nereden vb.” kelimeler soru zamirleridir.
Örnek: Seni tüm gün kim aradı?
Bu cümlede, “kim” kelimesi, soru anlamı taşımaktadır ve yerine cevap olarak bir isim gelebilmektedir.
“Beni tüm gün arkadaşım aradı.” cevabında görüldüğü üzere “arkadaş” ismi, “kim” kelimesinin yerine cevap olarak gelebilmektedir.
Uyarı: Soru bildiren kelimeler bir isimden önce kullanılıyor, o ismi etkiliyorsa bu kelimeler soru sıfatı, bir ismin yerini tutuyorsa soru zamiri olur.
Örnek: Hangi filme gittiniz?
(“film” kelimesini belirttiği için soru sıfatı) Hangisine gittiniz?
(filmin yerini tuttuğu için soru zamiri) Uyarı: Soru zamirleri, cümlelerde her zaman soru anlamı taşımaz fakat bu kelimeler yine de soru zamiridir.
“Senin nerede ne yapacağını kestiremiyorum.” cümlesinde “nerede, ne ” kelimeleri cümleye soru anlamı katmamıştır ama yine de görevce soru zamiridir.
B.
Ek Hâlindeki Zamirler 1.
İyelik (Aitlik) Zamirleri Ek hâlinde olup getirildiği ismin hangi kişiye ait olduğunu bildirir.
Bunlar aynı za- 30 1.
ÜNİTE ROMAN manda iyelik ekleridir.
1. tekil şahıs iyelik eki -(i)m defterim 2. tekil şahıs iyelik eki -(i)n defterin 3. tekil şahıs iyelik eki -ı, -i, -u, -ü, -(s)ı, -(s)i, -(s)u, -(s)ü defteri 1. çoğul şahıs iyelik eki -(ı)mız, -(i)miz, -(u)muz, -(ü)müz defterimiz 2. çoğul şahıs iyelik eki -(ı)nız, -(i)niz, -(u)nuz, -(ü)nüz defteriniz 3. çoğul şahıs iyelik eki -ları, leri defterleri 2.
İlgi Zamiri İlgi zamiri “ki” ekidir.
Bu ek, isim tamlamalarında tamlayana gelerek tamlanan olan ismin yerine geçer.
Kısaca ilgi eki olan “-ki” bir ismin yerine geçerse ilgi zamiri olur.
Bu zamir kendinden önceki kelimeye bitişik yazılır.
Örnek: Ben şemsiyemi evde unuttum, seninkini alsak mı?
Bu cümlede “şemsiye” kelimesi iki kere tekrarlanmayarak “-ki” eki “şemsiye” kelimesinin yerine kullanılmıştır.
“-ki” eki ismin yerine kullanıldığı için ilgi zamiridir.
Örnek: Madem annenin cüzdanı evde kalmış, seninki nerede?
Bu cümlede “-ki” eki, tamlanan durumundaki “cüzdan” isminin yerini tutmuştur.
Uyarı: İlgi zamiri “-ki”, tamlayan ekinden (-ın, -in, -un, -ün, -im) sonra gelir.
Onunki, seninki, benimki, bizimki… Bizim çalışmamız sizinkinden daha kapsamlı olmuş.
(çalışma) Sizinki yine inanılmaz bir başarı gösterdi.
(çocuk) Yapıları Bakımından Zamirler Zamirler yapısına göre basit, türemiş ve birleşik olmak üzere üç gruba ayrılır.
1.Basit Zamirler Kök hâlinde tek kelimeden oluşan zamirler, basit zamirlerdir: ben, sen, o, biz, siz, onlar, kendi, bu, şu, kim, ne, ki… 2.Türemiş Zamirler Bazı ad, sıfat ve zarflara iyelik, aitlik ekleri getirilerek kurulmuş olan zamirlerdir: başkası, bazısı, biri, birisi, büyüğü, çoğu, gerisi, hepsi, öbürü, öteki, topu; benimki, evdekini, önceki, öğlenki, uzaktaki, yakındaki, yanındaki vb.
3.Birleşik Zamirler Birleşik zamirler birden fazla kelimenin birleşmesiyle oluşturulan zamirlerdir: falan filan, falanca filanca, öteki beriki, birazı, birçoğu, birkaçı, birtakımı, her biri, her birimiz, hiçbiri, hiçbirimiz… 31 1.
ÜNİTE ROMAN Çözümlü Örnek Soru “O” kelimesi, aşağıdaki cümlelerin hangisinde kişi zamiri olarak kullanılmıştır?
A) Çocuklar o kediyi kendileri beslediler.
B) Öğretmeni onu pek sever.
C) Arkadaşı o yemeği pişirecek.
D) Onu değil şu gömleği istiyorum.
Çözüm: A seçeneğinde geçen “o” kelimesi “kedi ” ismini belirterek, C seçeneğinde geçen “o” kelimesi “yemek” ismini belirterek sıfat görevinde kullanılmıştır.
D seçeneğinde geçen “o” kelimesi “gömlek ” isminin yerine geçtiği için işaret zamiridir.
B seçeneğinde ise “o” kelimesi bir kişinin (öğrenci) yerini tuttuğu için kişi zamiridir.
Cevap: B Çözümlü Örnek Soru Aşağıdaki cümlelerin hangisinde, soru anlamı bir zamirle sağlanmıştır?
A) Onca zahmeti neden çektiniz?
B) Bu soruya kim cevap verir?
C) Şu domatesler kaç para?
D) Kaçıncı kez uyardım sizi?
Çözüm: A, C ve D seçeneklerinde “Neden, kaç, kaçıncı, kaçar?” kelimeleri ismin yerini tutmadığından zamir değildir.
B seçeneğinde “kim” kelimesi soru zamiridir.
Cevap: B Çözümlü Örnek Soru “Kimi zamirler, özneyi pekiştirerek belirtirler.
Bunlar tek başlarına asıl şahıs zamirlerinin yerini tutabildikleri gibi onlarla birlikte de kullanılabilirler.” Aşağıdaki cümlelerin hangisinde bu açıklamaya uygun bir zamir vardır?
A) Doğrusu, senin söylediklerindir.
B) Sana kalırsa açlıktan ölürüz.
C) Arkadaşım geldiğinde sizde kalsın.
D) Bu diyeti ben kendim uyguladım.
32 1.
ÜNİTE ROMAN Çözüm: Açıklamaya uygun zamir, D seçeneğindeki “kendim” kelimesidir.
Çünkü bu kelime “ben” şahıs zamirinin yerine kullanılabildiği gibi bu cümlede “ben” zamiriyle birlikte kullanılmış ve özneyi pekiştirerek belirtmiştir.
Cevap: D Çözümlü Örnek Soru Eskiden, seslerin hep o (I) küçücük (II) kutunun içinde olduğunu sanırdım.
Düğmesi çevrilince o (III), salonumuzu güzel ezgilerle doldururdu.
Bu cümlelerde numaralanmış kelimelerin türleri, aşağıdakilerin hangisinde sırasıyla doğru olarak verilmiştir?
I II III A) sayı sıfatı niteleme sıfatı kişi zamiri B) işaret sıfatı belgisiz sıfat kişi zamiri C) işaret zamiri niteleme sıfatı kişi zamiri D) işaret sıfatı niteleme sıfatı işaret zamiri Çözüm: I. cümledeki “o” kelimesi işaret yoluyla “kutu” ismini belirttiği için “işaret sıfatı”, “küçücük” kelimesi “kutu” ismine sorulan “Nasıl?” sorusuna cevap verdiği için “niteleme sıfatı”dır.
II.
cümledeki “o” kelimesi, işaret yoluyla “kutu” isminin yerini tuttuğu için “işaret zamiri”dir.
Cevap: D 33 1.
ÜNİTE ROMAN YAZMA a.
Yazma Tür ve Tekniklerini Tanıma Romanın Bir Kesitini, Bakış Açısı ve Anlatıcıyı Değiştirerek Yazma Roman, kendine özgü yapı unsurlarından; kişiler, mekân, zaman, olay örgüsü, anlatıcı ve bakış açısı oluşan, olay ve durumların ayrıntılı olarak sunulduğu bir edebî tür olduğu için yazmaya başlamadan önce bir plan yapmalısınız.
Seçtiğiniz roman üzerinde değişiklik yapmadan önce belirlemeniz gereken en önemli konu, olayları nasıl başladığı ve nasıl sonlanacağıdır.
Böylece olayların nerden nereye gittiğini rahat takip edebilirsiniz.
Romanlar diğer edebî türlere göre genellikle daha hacimlidir.
Hikâyede genelde tek bir olayın anlatımı olduğunu öğrenmiştiniz.
Bu nedenle hikâyede genellikle daha dar bir şahıs kadrosu ve bir olay yer alırken romanlarda birbiriyle ilişkili pek çok olay bulunabilir.
Bu bakımdan ele alacağınız kesitin; bakış açısı ve anlatıcısında neyi nasıl değiştireceğinizi yazmaya başlamadan önce düşünüp çatıyı oluşturunuz.
Planlamanızda öncelikle olay, kişiler, mekân, zaman ve anlatıcıyı belirleyiniz.
Daha sonra hangi bakış açısını kullanacağınızı belirleyiniz.
b.
Yazma Sürecini Uygulama Aşağıda Orhan Kemal’in “Evlerden Biri” adlı romanından bir bölüm verilmiştir.
Bu roman kesitini; bakış açısını ve anlatıcıyı değiştirerek A4 kâğıdına yazınız.
“Birden kardeşinin yorganı dikkatini çekti.
Yeni, yepyeni bir yüz kaplanmıştı.
Sarıya çalan filiz yeşili üzerine tozpembe, beyaz çiçekleriyle, yepyeni, evet.
Kendi yorganı?
Yer yer yamalı, mavisi soluk, eski, kirli.
Anlıyordu, gayet iyi anlıyordu.
Ana, baba, abla, kardeş… Bir zamanlar, hani şu babasının kuş uçmaz, kervan geçmez küçük istasyonlarda müdürlük yaptığı yıllar… O zaman evin bütün umudu kendisindeydi.
Okuyacak, liseyi, üniversiteyi bitirecek, avukat olacak ; babasını kuş uçmaz, kervan geçmez istasyonların uzayıp giden sıkıntısından kurtaracak; ailesini bir büyük, bir canlı, bir kocaman şehrin zarif bir avukat yazıhanesi çevresinde toplayacaktı… İçini çekti.
Babası o zamanlar şimdiki gibi haftalarca dargın durmaz, annesi, ablası çevresinde dolanırlar.
Şimdi kardeşi Erdal’a yaptıklarınca, mendili, çorabı, elbisesinin ütüsü, çamurlu ayakkabılarına varana kadar her şeyiyle inceden inceye ilgilenirlerdi.
Kardeşine tekrar baktı.” Yazdığınız metni kitabın sonundaki yazma öz değerlendirme ölçeğine göre değerlendiriniz.
34 1.
ÜNİTE ROMAN SÖZLÜ İLETİŞİM a.
Sözlü İletişim Tür ve Tekniklerini Tanıma Bir topluluk karşısında yapılan sunuş konuşmaları hazırlıklı konuşmalardır.
Hazırlıklı konuşma çeşitleri; nutuk, tartışma, münazara, bilgi şöleni, açık oturum, panel, forum, seminer… Bir topluluğa hitap edilecek konuşmaların hepsinde, dinleyiciler göz önüne alınarak ve seçilen konuda bir konuşma planı yapılarak hazırlanılması şarttır.
Bunun için; hazırlık aşamasında öncelikle konu, amaç ve hedef kitle belirlenmelidir.
Konuşma konusuyla ilgili gözlem, inceleme veya araştırma yapılmalıdır.
Kaynaklardan geniş ölçüde yararlanılarak konuşmanın türüne göre etraflıca hazırlanmalıdır.
Hazırlıklı konuşmalarda dikkat edilmesi gereken hususlar şunlardır: 1.
Dinleyici kitlesi: Belli bir gruba hitap edecek konuşmacı için konuyu tespit etmeden önce yapılması gereken ilk iş dinleyicilerin kim olacağını bilmektir.
Çünkü konu buna göre seçilecek ve konuşma hazırlığı dinleyicilerin özelliğine göre yapılacaktır.
2.
Konunun tespiti: Dinleyicilerin kim olacağı tespit edildikten sonra sıra konunun seçilmesine gelir.
3.
Konuşma plânının çıkarılması ve konunun hazırlanması: Hazırlıklı konuşmanın tarihi, saati, yeri ve dinleyici grubunun kimlerden oluşacağı önceden bilindiği için konuşma metninin hazırlığı aşağıda verilen plan örneğine uygun olarak yapılır: Planlama • Konuşmanın temel bölümlerini belirleme • Her bölümde vurgulanacak konuları belirleme Planın Kapsadığı Bölümler a) Seslenme bölümü: Kime hitap edilecek?
Sayın ... Sevgili b) Giriş bölümü: Konu nedir?
Konunun özü c) Gelişme bölümü: Konu hangi görüşlerle açıklanacak?
Konuşma metninde başlangıç ve sonuç bölümleri çok önemlidir.
Bu bölümlerde etkili sözler kullanılmalıdır.
Konuşmanın gelişme bölümü, en geniş bölümüdür.
Ne söylenecekse bu bölümde söylenir.
Başlangıç bölümünde ortaya konan konu, bu bölümde geliştirilerek açıklanır.
Olaya dayalı konuşmalarda olaya dayalı bir sıralama izlenir.
Sonuç bölümünde konuşmanın amacı anlatılır ve ana düşünce söylenir.
• Konuşma içeriğini süreye göre düzenleme • Konuşma metnini veya notlarını hazırlama: Konuşma sırasında zaman zaman yararlanılacak not kartları hazırlanmalı.
35 1.
ÜNİTE ROMAN • Konuşmada kullanılacak görsel ve işitsel araçları hazırlama • Konuşma provası yapmalıdır.
4.
Hazırlığın denenmesi: Konuşma metnine son şeklini veren konuşmacı düşüncelerinden ve uyarılarından yararlanacağı biri huzurunda konuşmasını birkaç kez denemelidir.
5.
Sunumdan önce yapılması gerekenler: Konuşmanın çeşidine göre sunuş sırasında kullanılabilecek birtakım istatistikler,raporlar, kupürler vs. varsa konuşmacı bunları yanında bulundurmalıdır.
6.
Sunum: Konuşmacı kürsüye canlı adımlarla gelmelidir.
Topluluk karşısına düzgün bir kıyafetle çıkan konuşmacının dış görünüşünde sesinde konusunu iyi anlatabilme heyecanı ve güzel konuşma isteğinin sezilmesi dinleyenleri olumlu etkileyecektir.
• Daha öğrendiğiniz sunu hazırlama ve sunum yapma ilkeleri doğrultusunda hazırlıklı konuşmanızı yapınız.
b.
Sözlü İletişim Sürecini Uygulama Seçilecek Bir Romanın Tanıtılması Kitap tanıtımının yapılmasının amacı, kitabı tanıtacak kişiyle birlikte dinleyicilerin de bilgilenmesini sağlamak, dinleyicilerde okuma isteği uyandırmaktır.
Öncelikle kitap tanıtımı dış ve iç yapı olmak üzere ikiye ayrılır: Dış yapıda; kitabın adı, yazarın adı-soyadı (varsa Türkçeye çevirenin adı-soyadı), kitabın türü, basıldığı yer, yayınevi, basılış tarihi, kaçıncı baskı olduğu, sayfa sayısı belirtilir.
İç yapıda; yazar üzerine bilgi, kitabın türü üzerine bilgi, özet, ana düşünce, biçem (üslup), kitabı tanıtacak kişinin kişisel yorumu olmak üzere bir planı içerir.
Kitap tanıtımı ile ilgili yapacağınız hazırlıklı bir konuşmada dikkat etmeniz gereken bazı ölçütler vardır.
Bunlar: • Kitap incelemesi hazırlık aşamasında; öncelikle konu, amaç ve hedef kitle belirlenmelidir.
Kitabı özetlemek ya da eleştirmek için kitabın içindeki bilgiler beyin süzgecinden geçirilmeli.
Kitap tanıtımının amacına ulaşabilmesi için kitap hakkındaki yazılar okunmalıdır.
Konuşmanın başlangıcında kitabın incelemesini kavratacak bir özlü söz veya bir başlık veya ikisi birden kullanılmalı.
• Konuşmanın gelişme bölümünde; incelenen kitabın konusunun ne olduğu birkaç cümle ile açıklanmalı.
Kitabın bir iki paragrafta özeti yapılmalı.
Önemli ve ilgi çekici yerlerden alıntılar yapılmalıdır.
Kitap tanıtımının amacına ulaşabilmesi için kitabı tanıtacak kişinin kesinlikle kitabı, ulaşabilirse kitap için yazılmış diğer yazıları okuması gerekir.
Ayrıca kitapta kullanılan dil, akıcılık, yazarın üslubu… değerlendirilmeli.
• Sonuç bölümü, konuşmanın amacı ve tanıtılan eserin ana düşüncesi söylenerek bitirilir.
36 1.
ÜNİTE ROMAN Uyarı: Tüm bu çalışmanın sunulmadan önce prova yapılması gerektiğini unutmayınız.
Beğendiğiniz bir romanı tanıtınız.
ÖZET Roman: Olayların yer, zaman ve şahıs kadrosu bütünlüğü ve uyumu içinde anlatıldığı uzun soluklu, hacimli edebiyat türüdür.
Romanın Yapısal Ögeleri 1.
Kişi (kahramanlar): Romanların çoğunda geniş bir şahıs kadrosu vardır.
Romanda başkarakter ve yardımcı karakterler bulunur.
Romanda şahıslar ayrıntılı olarak tanıtılır.
Roman kahramanının yaşamı, geniş bir zaman çerçevesi içinde baştan sona anlatılır.
Roman kişileri “tip” ve “karakter” olarak karşımıza çıkar.
Tip: Belli bir sınıfı ya da belli bir insan eğilimini temsil eden kişidir.
Tip evrenseldir, genel özelliklere sahiptir.
Karakter: Romanda olumlu, olumsuz yönleri ile verilen, belirli bir tip özelliği göstermeyen kişilerdir.
Karakterler, birden fazla özelliği belirlenmiş, tipik olan birkaç özelliği ile insanın iç çatışmaları ve çıkmazlarını verme görevini yüklenmiş roman şahıslarıdır.
Karakter çok yönlüdür ve değişkendir.
2.
Olay: Romanlar, temel bir olay etrafında gelişen ve iç içe geçmiş çok sayıda olaydan oluşur.
Romanda olaylar her yönüyle ayrıntılı olarak işlenir.
Her olay bir nedene bağlanır.
Böylece okuyucu, romanın içine çekilir.
3.
Mekân (yer): Romanlardaki kişilerin yaşadığı, olayların geçtiği yerdir.
Bu yer, okuyucuya betimleme yoluyla anlatılır.
Romanda olayların geçtiği ve kişilerin yaşadığı yerler, çevre ve diğer mekânlar çok ayrıntılı şekilde verilir.
4.
Zaman: Romanlarda zaman kavramı belirgindir.
Olay veya olaylar belirli bir zaman diliminde yaşanır.
Romanda; Konu: Romanda ele alınan, üzerinde durulan düşünce, durum veya sorun metnin konusunu oluşturur.
37 1.
ÜNİTE ROMAN Tema: Bir metindeki temel duygu veya kavram “tema” olarak adlandırılır.