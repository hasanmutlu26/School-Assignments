Sivas önlerine gelen Türkmenler, şehri kısa bir saldırının ardından almışlardır.
Sivas’ı yağmalamışlar, buradaki Selçuklu cephanelerini ele geçirmişlerdir.
Babaî dervişleri ve Türkmenler için Amasya yolu açılmıştır.
Baba İlyas Horasanî sahte peygamberlik rolünü burada da oynamıştır.
Kısa sürede Amasya ve çevresine hâkim olmuştur.
Amasya Kalesi önünde günlerce süren çatışmalar sonucunda Baba İlyas Horasanî yaralanmıştır.
Yaralı bir hâlde olan Baba İlyas Horasanî, Selçuklulara esir düşmüştür.
Selçuklular, Babaî dervişlerinin ve Türkmenlerin umudunu kırmak ve onları davalarından vazgeçirmek için Baba İlyas Horasanî’yi cezalandırmıştır.
Bu durum Babaî dervişlerinin ve Türkmenlerin isteklerini daha da artırmıştır.
Baba İlyas Horasanî’den sonra Türkmen kitlelerinin başına Baba İshâk geçmiştir.
Babaî dervişlerinin Anadolu coğrafyasında ilerlemeleri siyasi gücü elinde bulunduran Selçuklu Sultanı Gıyaseddin Keyhüsrev’in Kayseri’yi Babaîlere teklif etmesine neden olmuş ancak Babaîler bu teklifi kabul etmemişlerdir.
Selçuklu ordu birlikleri ile Türkmenler Malya Ovası’na(Kırşehir) gelerek burada savaş düzenine girdiler.
Yapılan savaşta Selçuklular Türkmenlere karşı üstünlüğü ele geçirdiler.
Baba İshâk, Selçuklu komutanları tarafından esir alınarak ceza landırılmıştır.
6.3.
Kösedağ Muharebesi (1243) Türkiye Selçuklu Devleti’nin Baba İshak isyanını güçlükle bastırabilmesi, devletin zayıf durumunu ortaya çıkarmıştır.
Bu durumdan yararlanmak isteyen Moğollar, ilk fırsatta Anadolu’ya saldırıp Türkiye Selçuklu Devletini yağma etmeye yönelmişlerdir.
Sivas yakınlarında Moğol Devleti ile II.
Gıyaseddin Keyhüsrev arasında Kösedağ mevkiinde Selçuklu sultanı ve ordusu savaşmadan bölgeyi terk etmiş; bu gelişme Anadolu Selçuklu devletinde yıkılma sürecini başlatmıştır.
Anadolu'da Kösedağ Muharebesi’nden sonra Türkiye Selçuklu Devleti yıkılma sürecine girmiştir.
Anadolu’da Türk siyasi birliği bozulmuş, Türk beylikleri durumdan istifade ederek yeniden bağımsızlıklarını ilan etmişlerdir.
Bu dönem Anadolu’da ikinci beylikler dönemi olarak adlandırılmaktadır.
Türkiye Selçuklu Devleti’nde taht kavgaları başlamış, merkezî otorite bozulmuştur.
40 Görsel: Kösedağ Savaşı 1243 (Temsilî) Selçuklu Devleti tarafından desteklenmesine rağmen devletin bölünmez bütünlüğünü tehlikeye düşüren isyan girişiminin daha sonraki devletlere etkileri neden olumsuz olmuştur?
DÜŞÜNELİM 6.4.Anadolu’da İkinci Beylikler Dönemi Anadolu, Moğollar tarafından yağmalanmış, tahrip edilmiştir.
Moğol İstilası sonunda Anadolu’da bilim ve kültür faaliyetleri durmuş, ağır vergiler nedeniyle ticaret gerilemiştir.
Yarım asır boyunca Anadolu'yu sömüren Moğollar karşısında halk sıkıntılı günler geçirmiştir.
II.
Gıyaseddin’in ölümünden sonra oğulları arasında taht kavgaları başladı.
Bu karışıklıklar sırasında Moğollar, Türkiye Selçuklu Devleti’nin iç işlerine karışarak ülkeyi kardeşler arasında paylaştırdı.
II.
Gıyaseddin Keyhüsrev döneminde Vezir Muineddin Pervane, Memlûk Sultanı Baybars’tan yardım istedi.
1277 yılında Anadolu’ya gelen Baybars, Moğolları Elbistan Ovası’nda mağlubiyete uğratarak Kayseri’ye kadar geldi ancak Muineddin Pervane’nin yardıma gelmemesi ve kışın yaklaşması üzerine geri döndü.
1281’de Moğollar Türkiye Selçuklu Devleti topraklarını III.
Gıyaseddin Keyhüsrev ve II.
Mesut arasında paylaştırdılar.
Önce III.
Gıyaseddin Keyhüsrev’in ölümüne bağlı çıkan kargaşalar ile zayıflama süreci devam eden Türkiye Selçuklu Devleti, II.
Mesut'un ölümü ile birlikte 1308 yılında yıkıldı.
Kösedağ Muharebesi’nin kaybedilmesiyle birlikte Anadolu’da otorite boşluğu oluşmuştur.
Bu boşluk sırasında Türkiye Selçuklu Devleti’nin genellikle uçlara yerleştirmiş olduğu beylikler 1277 yılından itibaren bağımsızlıklarını ilan etmeye başladılar.
Kısa sürede Anadolu’da Osmanoğulları, Dulkadiroğulları, Ramazanoğulları, Karamanoğulları, Germiyanoğulları, Aydınoğulları, Menteşeoğulları, Karesioğulları, Saruhanoğulları, Hamitoğulları, İnançoğulları, Candaroğulları, Eretnaoğulları gibi beylikler kuruldu.
41 Harita 3: Anadolu’da ikinci beylikler dönemi Karamanoğulları Beyliği (1250-1487) Germiyanoğulları Beyliği (1260-1429) Karesioğulları Beyliği (1303-1345) Aydınoğulları Beyliği (1300-1425) Nûre Sûfi Bey tarafından kurulmuş, Konya, Ermenek, Ereğli, Ankara, İçel, Antalya dolaylarına hâkim olmuşlardır.
Karamanoğlu Mehmet Bey zamanında Türkçe’yi resmî dil olarak ilan etmişler ve bu dilin gelişmesine katkı sunmuşlardır.
Kerimeddin Ali Şîr Bey tarafından kurulmuştur.
Kütahya’yı beyliğinin merkezi yapmıştır.
II.
Murad zamanında Osmanlılara katılmışlardır.
Karesi Bey tarafından Balıkesir merkezli olarak kurulmuştur.
Denizcilikle uğraşan ikinci beyliktir.
1345 yılında Osmanlılara katılmıştır.
Aydınoğlu Mehmet Bey tarafından İzmir, Manisa, Aydın çevresinde kurulmuştur.
Denizcilik faaliyetleriyle uğraşan bir beyliktir.
Saruhanoğulları Beyliği (1300-1410) Saruhan Bey tarafından Manisa merkez olmak üzere kurulmuştur.
Menteşeoğulları Beyliği (1280-1426) Hamidoğulları Beyliği (1280-1391) Menteşe Bey tarafından Beçin merkez olmak üzere Antalya, Denizli ve Muğla çevresinde kurulmuştur.
Denizcilik faaliyetleriyle uğraşan bir beyliktir.
Hamidoğlu İlyas Bey tarafından Uluborlu merkez olmak üzere kurulmuştur.
42 İnançoğulları Beyliği (1276-1368) Ramazanoğulları Beyliği (1353 -1375) Candaroğulları Beyliği (1291-1461) Osmanoğlulları Beyliği (1299-1923) Dulkadiroğulları Beyliği (1337-1522) Eretnaoğulları Beyliği (1335-1381) Ali Bey tarafından Denizli (Lâdik) merkez olmak üzere kurulmuştur.
Türkmen emiri Ramazan Bey tarafından Adana merkez olmak üzere Çukurova bölgesinde kurulmuş bir Türkmen beyliğidir.
Beyliğin varlığına Memlûklular son vermişlerdir.
Candar Bey tarafından Kastamonu ve Sinop merkezli kurulmuş bir beyliktir.
Osman Bey tarafından Söğüt, Domaniç merkez olmak üzere kurulmuş, beylik daha sonra devlet hâline dönüşmüştür.
Zeyneddin Karaca Ahmed Bey tarafından merkezi Elbistan olmak üzere kurulmuştur.
Yavuz Sultan Selim zamanında Osmanlılar’a katılmış beyleri ise Osmanlı hizmetine girmişlerdir.
Alaeddin Eretna tarafından Sivas ve Kayseri merkez olmak üzere kurulmuştur.
Anadolu’da kurulun ikinci Türk beyliklerinden Osmanoğulları kuruldukları coğrafya itibariyle Bizans yönünde genişlemişler ve Bizans’ın tarih sahnesinden silinmesini gerçekleştirmişlerdir.
Karamanoğulları Beyliği, güçlü bir beylik olup kendilerini Türkiye Selçuklu Devleti’nin varisi olarak görmüşlerdir.
Karesioğulları denizcilik faaliyetleriyle uğraşan ilk beyliktir.
Bu beyliğin Osmanlı Devleti’ne katılmasıyla devlet hâlihazırda bir donanma sahibi olmuştur.
Aydınoğulları ve Menteşeoğulları Beyliği de denizcilik faaliyetleriyle uğraşmıştır.
Karamanoğulları ve Germiyanoğulları kara ordusu bakımından oldukça güçlüydü.
Beylikler döneminde Anadolu’da bilim, kültür, sanat ve mimari alanında önemli gelişmeler yaşanmıştır.
Bilim insanları desteklenmiş ve toplum içinde itibar kazanmışlardır.
Beylik merkezleri kültür merkezleri biçimine dönüştürülmüştür.
Anadolu’da beylikler döneminde pek çok mimari eser meydana getirilmiştir.
Bunlar arasında camiler, mescitler, medreseler, köprüler, külliyeler, kümbetler yer almaktadır.
6.5.Anadolu’da Huzurun Sağlanması Türkiye Selçuklu Devleti döneminde yaşamış, içinde bulunduğu topluma ve değerlerine saygı gösterilmesi gerektiğini belirtmiş önemli şahsiyetler bulunmaktadır.
Bu şahsiyetlerin başında Mevlâna Celaleddin-i Rumi, Hacı Bektaş-ı Veli, Yunus Emre gibi kimseler gelmektedir.
Bu kişiler, Anadolu coğrafyasında birlik ve beraberlik duygusunun gelişmesine çaba harcamış, İslam’a ve Türklüğe hizmet etmişlerdir.
Özellikle Moğol isyanları sırasında yönetimde yaşanan sıkıntılar karşısında toplumu birlik ve beraberlik içinde tutmaya çalışmışlardır.
NELER ÖĞRENDİK?
Türklerin Anadolu’ya yerleşmesinden Türkiye Selçuklu Devleti’nin yıkılışına kadar geçen dönemde meydana gelen siyasi olayların kronolojik olarak ünitenin girişinde verilmiştir.
Anadolu’ya 1015 ve 1021 yılları arasında Oğuz göçleri yapılmıştır.
Bu göçlerin yapılması Türklerin Anadolu’da yerleşmelerini kolaylaştırmıştır.
Türkiye ismi on ikinci yüzyıl Latin ve Arap kaynaklarında ilk kez Turchia, Turkiya biçiminde geçmiştir.
Malazgirt Muharebesi’nden sonra Anadolu’nun kapılarının Türklere açılmasının ardından Anadolu’da ilk Türk Beylikleri kurulmuştur.
Bu beyliklerin kurulduğu dönemde Anadolu etnik olarak Ermeni, Rum, Süryani gibi farklı milletlerden oluşmaktaydı.
Türkiye Selçuklu Devleti, Anadolu’da kurulmuş bir devlet olup, Anadolu’nun imar faaliyetlerine önem vermiştir.
Bizans’ın Türklere karşı yaptığı mücadelelerde başarısız olması üzerine papadan yardım talep etmiş, papanın girişimleriyle haçlı orduları oluşturulmuştur.
Haçlılara karşı Türkiye Selçuklu Devleti ve Eyyubi Devleti başarılı mücadeleler yapmışlardır.
Anadolu’daki ilk siyasi teşekküllerin birbirleriyle ve çevre devletlerle olan ilişkileri uzlaşma ve çatışma bağlamında gerçekleşmiştir.
Moğol İstilası’nın başlaması Türkiye Selçuklu Devleti’ni etkilemiştir.
Kösedağ Muharebesi ile Türkiye Selçuklu Devleti yıkılma sürecine girmiştir.
Anadolu’da yeniden beylikler bağımsızlıklarını ilan etmeye başlamışlar, siyasi birliktelik ortadan kalmıştır.
43 A.
Aşağıdaki çoktan seçmeli soruları cevaplayınız.
1.
Türklerin Anadolu’ya yerleşmeye başlamasından Türkiye Selçuklu Devleti’nin yıkılmasına kadar geçen dönemde; I.
Büyük Selçuklu Devleti’nin kurulması II.
Miryokefalon Muharebesi’nin kazanılması III.
Ayn-ı Calut Muharebesi’nin yapılması olaylarından hangisi gerçeklememiştir?
A) Yalnız I B) Yalnız II C) I ve II D) II ve III 2.
Aşağıdakilerden hangisi Anadolu’ya yapılan birinci dalga göçlerin sebepleri arasında gösterilemez?
A) Oğuzlar için yerleşecek yurt aranması B) Türk kavimlerin birbirleriyle mücadele etmesi C) Otlakların azlığı ile birlikte nüfusun artması D) Gaza ve cihat anlayışının olması 3.
Aşağıdakilerden hangisi Malazgirt Muharebesi’nden sonra Anadolu’da kurulan ilk Türk beyliklerinden biri olarak gösterilemez?
A) Saltuklular B) Artuklular C) Karamanoğulları D) İnaloğulları 4.
Aşağıdakilerden hangisi Beylikler Dönemi’nin Anadolu’daki ilk medreseleri arasında gösterilebilir?
A) Yağıbasan Medresesi B) Nizamiye Medresesi C) Huant Hatun Medresesi D) Çifte Minareli Medrese 5.
Aşağıdakilerden hangisinde Haçlılara karşı mücadele eden beylikler birlikte verilmiştir?
A) Danişmentliler-Mengücekliler B) Danişmentliler-Saltuklular C) Çaka Beyliği-Mengücekliler D) Artuklular-Saltuklular 44 1.
ÜNİTE ÖLÇME VE DEĞERLENDİRME SORULARI 6.
Aşağıdakilerden hangisi Türkiye Selçuklu Devleti’nin Anadolu’nun Türk yurdu olmasını kesinleştiren zaferidir?
A) Miryokefalon Zaferi B) Pasinler Zaferi C) Malazgirt Zaferi D) Haçova Zaferi 7.
Aşağıdakilerden hangisi Kösedağ Muharebesi’nin sonuçlarındandır?
A) Baba İshak isyanının çıkması B) Haçlı Seferleri’nin başlaması C) Anadolu da bilim ve kültür faaliyetleri durmuştur.
D) Harzemşahlar'da taht kavgalarının başlaması 8.
Türkiye Selçuklu Devleti’nde ekonominin temeli ticarete dayanmıştır.
Ticaretin geliştirilmesi için önlemler alınmış, tüccarlar korunmuştur.
Buna göre; I. Ahi Teşkilatı’nın kurulması II.
Kervansarayların yapılması III.
Medreselerin açılması durumlarından hangisi ticaretin geliştirilmesine yönelik gelişmelerden biri olarak gösterilebilir?
A) Yalnız I B) I ve II C) II ve III D) I-II ve III 9.
Aşağıdakilerden hangisinde Haçlı Seferleri’nin dinî sebeplerinden biri yer almaktadır?
A) Doğunun zenginliklerine ulaşılmak istenmesi B) Türk ilerleyişinin durdurulmak istenmesi C) Derebeylerin nüfuz sahibi olmak istemesi D) Kudüs’ün ele geçirilmek istenmesi 10.
Aşağıdakilerden hangisi Moğol İstilası’nın sonuçları arasında yer almaz?
A) Anadolu’nun tahrip edilmesi C) Beyliklerin yeniden kurulması 45 B) Taht kavgalarının başlaması D) Büyük Selçuklu Devleti’nin yıkılması 46  ÜNİTE BEYLİKTEN DEVLETE OSMANLI SİYASETİ (1302-1453) 2.
Hazırlık Soruları 1.
1302-1453 yılları arasındaki süreçte meydana gelen olaylar hangileri olabilir?
2.
On üçüncü yüzyılın sonlarında Anadolu’nun jeopolitik ve sosyal durumunun nasıl olduğunu araştırarak yorumlayınız.
3.
Osmanlı Beyliği’nin devletleşme sürecinde Bizans ile olan ilişkilerini araştırınız.
4.
Rumeli’deki fetihleri ve bunların sonuçlarının neler olduğunu araştırınız.
5.
Osmanlı Devleti’nin Anadolu’da Türk siyasi birliğini sağlamaya yönelik faaliyetlerinin neler olduğunu araştırınız.
6.
Osmanlı Devleti ile Timur Devleti arasındaki mücadelenin nasıl yapıldığını araştırınız.
Neler Öğreneceğiz?
Bu üniteyi tamamladığınızda; 1.
1302-1453 yıları arasında meydana gelen başlıca siyasi gelişmelerin hangileri olduğunu, 2.
Osmanlı Beyliği’nin nasıl kurulduğunu, 3.
Beylikten devletleşme sürecine nasıl geçildiğini ve bu süreç içerisinde Bizans ile ilişkilerin nasıl olduğunu, 4.
Rumeli’de yapılan fetihler ve bu fetihlerin iskân ve istimâlet politikası doğrultusunda nasıl sonuçlandırıldığını, 5.
Osmanlı Devleti’nin beyliklerle mücadelelerinin Anadolu Türk siyasi birliğini sağlama yönündeki etkilerini, 6.
Osmanlı Devleti ile Timur Devleti arasındaki ilişkilerin nasıl olduğunu, Ankara Savaşı ile Fetret Devri’nin nasıl başladığını, sosyal ve dinî açılardan Şeyh Bedreddin Olayı’nın devleti nasıl etkilediğini öğreneceksiniz.
Anahtar Kelimeler • Türkleşme •İslamlaşma •İskân •İstimâlet • Uç Beyliği •Fütüvvet 47 48 1.
1302-1453 YILLARI ARASINDAKİ SÜREÇTE MEYDANA GELEN BAŞLICA SİYASİ GELİŞMELER 1.1.Başlıca Siyasi Gelişmeler 1302 1329 1337 1353 1371 1402-1413 1448 1326 1331 1345 1389 1402 1444 1363 1396 Koyunhisar Muharebesi Palekanon Muharebesi İzmit’in Fethi Çimpe Kalesi’nin alınması Çirmen Muharebesi Fetret Devri II.
Kosova Muharebesi Niğbolu Muharebesi Bursa’nın Fethi İznik’in Fethi Karesi Beyliği’nin alınması I. Kosova Muharebesi Ankara Muharebesi Varna Muharebesi Edirne’nin Fethi Yıldırım Bayezid Dönemi 49 1.2.
On Üçüncü Yüzyılın Sonlarında Anadolu ve Çevresindeki Jeopolitik Durum Harita: 13. yüzyıl sonlarında Anadolu ve çevresinin haritası Anadolu Türkiye Selçuklu Devleti (1077-1308): 13. yüzyılın ilk yarısında Türkiye Selçuklu Devleti güçlü bir dönem geçirmiştir.
Moğol İstilası’nın sonucunda meydana gelen 1243 Kösedağ Muharebesi ile Anadolu’daki siyasi durum ve sosyal yapı değişikliğe uğramıştır.
Türkiye Selçuklu Devleti, Kösedağ Muharebesi ile siyasi ve askerî gücünü tamamen kaybetmiştir.
13. yüzyılın sonlarında Anadolu, Moğolların baskıları sonucunda Türkiye Selçuklu Devleti’nin çökmeye başladığı, bu karışık dönemde beyliklerin yeniden kurulduğu, küçüklü büyüklü siyasi ve bölgesel yapılanmaların ortaya çıktığı bir bölge hâlini almıştır.
Türkiye Selçuklu Devleti, Kösedağ Muharebesi’nden sonra siyasi, sosyal, kültürel ve ekonomik açıdan Moğolların egemenliği altına girmiştir.
Beyliklerin yeniden kurulmasıyla Anadolu Türk siyasi birliği bozulmuştur.
Beylikler arasında Türkiye Selçuklu Devleti’nin yerini alabilme mücadelesi başlamıştır.
Moğol egemenliği altında yaşayan Türkiye Selçuklu Devleti, 1308 yılında Sultan II.
Mesut’un ölümüyle sona ermiştir.
Kayıların Anadolu’ya Gelişi 1243 Kösedağ Muharebesi Anadolu Türk siyasi birliğinin bozulmasına neden olmuştur.
Anadolu’da yeniden beylikler kurulmuş ve yeni bir dönem başlamıştır.
13. yüzyılın ikinci yarısından itibaren Anadolu’da ikinci beylikler dönemi yaşanmaya başlamıştır.
24 Oğuz boyundan biri olan Kayılar, Malazgirt Muharebesi’ne müteakiben Anadolu’ya gelmişlerdir.
Malazgirt Muharebesi’nden sonra Anadolu’ya gelen Kayıların bir kolu Artuklu Beyliği’nin kurulmasında etkili olmuştur.
Anadolu’ya gelen diğer kol Moğol İstilası sonucu batıya sürüklenmiş olan Kayılardır.
Ertuğrul Bey’in öncülüğünde Kayılar, Söğüt’ü kışlak, Domaniç’i yaylak olarak kullanmaya başlamışlardır.
Kayılar, Türkiye Selçuklu Devleti’nin tebaası olarak yaşamışlar, Selçuklu ordusu ile birlikte seferlere katılmışlardır.
Ertuğrul Bey, “Gazi” unvanını alarak ömrünün sonuna dek Söğüt’te yaşamıştır.
50 1281 yılında, 90 yaşında vefat edince oğlu Osman Bey tarafından bir türbe inşa ettirildi.
Ertuğrul Gazi’nin vefatından sonra Kayıların başına büyük oğlu Osman Bey geçmiştir.
Kayılar, Anadolu’nun fetih ve iskânında rol oynamış önemli boylardan biridir.
Kayılar, Türkiye Selçuklu Devleti’nin yıkılma sürecine girmesi ile Anadolu’da beyliklerin yeniden bağımsızlıklarını ilan etmeye başladıkları bir dönemde Bizans’a karşı elde ettiği başarılar neticesinde güçlenmiş, Osmanlı Devleti’nin kurucu unsurları olmuşlardır.
Osmanlı Devleti, sahip oldukları toprakları eski Türk devlet anlayışına göre hanedanın ortak malı saymıştır.
Osmanlı ülkesi toprakları kamusal bir nitelik taşımıştır.
Osmanlı ülkesinde merkezî otorite güçlenmiştir.
Merkezî otoritenin güçlenmesiyle Osmanlı ülkesinin sınırları genişlemiş, yeni yurtlar sağlanmıştır.
Görsel: Ertuğrul Gazi Türbesi (Bilecik, Söğüt) Osmanlı Beyliği’nin kuruluşunu kolaylaştıran faktörler neler olabilir?
Araştırınız.
ARAŞTIRALIM Osman Gazi (1299 – 1326) Osmanlı Devleti’nin kurucusu olan Osman Gazi, 1258’de, Söğüt’te doğdu.
Babası Ertuğrul Gazi, Annesi Halime Hatun’dur.
Osman Gazi uzun boylu, yuvarlak yüzlü, esmer tenli, ela gözlü ve kalın kaşlıydı.
Osman Gazi değerli bir devlet adamıydı.
Dürüst, tedbirli, cesur, cömert ve adalet sahibiydi.
Fakirlere yedirip onları giydirmeyi çok severdi.
Üzerindeki elbiseye kim biraz dikkatlice baksa hemen çıkartıp ona hediye ederdi.
Osman Gazi, 1281 yılında Sögüt’te, Kayı Boyu’nun yönetimine geçtiğinde henüz 23 yaşındaydı.
Ata binmekte, kılıç kullanmakta ve savaşmakta çok ustaydı.
Aşiretin ileri gelenlerinden, Ömer Bey’in kızı Mal Hatun ile evlendi.
Sögüt’te temelleri atılan, altı yüzyıllık bir tarih diliminde ve üç kıtada hüküm sürecek olan Osmanlı Devleti’nin kurucusu Osman Gazi, 1326’da Bursa’da Nikris (goutte) hastalığından öldü.
Erkek çocukları: Pazarlı Bey, Çoban Bey, Hamid Bey, Orhan Bey, Alaeddin Ali Bey, Melik Bey, Savcı Bey Kız çocukları: Fatma Hatun (www.ttk.gov.tr’den düzenlenmiştir).
51 Osmanlı Beyliği’nin kuruluşu ile ilgili çeşitli görüşlerin ortaya çıkmasının sebepleri neler olabilir?
ARAŞTIRALIM Bizans İmparatorluğu (395-1453): 13. yüzyılın sonlarında Anadolu’da hüküm süren devletlerden biri de Bizans İmparatorluğu’dur.
Bu dönemde siyasi, ekonomik, kültürel ve sosyal açıdan Bizans İmparatorluğu’nda problemler yaşanmaktadır.
Bizans, eski gücünü kaybetmiş, sürekli olarak taht kavgalarının yaşandığı bir coğrafya hâline gelmiştir.
Yakın Doğu İlhanlı Devleti (1256-1335): İlhanlı Devleti, Cengiz Han’ın torunu Hülagü tarafından kurulmuştur.
Irak, Kafk sya ve Anadolu üzerinde hâkimiyet kurmuşlardır.
1258 tarihinde Bağdat’ı alarak Abbasilere son vermişlerdir.
İlhanlı Devleti, 1335 yılında tarih sahnesinden çekilmiştir.
Altınorda Devleti (1227-1502): Cengiz Han’ın torunu Batu Han tarafından kurulmuştur.
Hazar Denizi ile Karadeniz’in kuzeyinde hâkimiyet sürmüşlerdir.
Timur’un düzenlediği saldırılar sonucunda ağır yenilgiler alarak parçalanmışlardır.
1502 yılında tarih sahnesinden çekilmişlerdir.
Memlûk Devleti (1250-1517): Memlûk Devleti, Mısır coğrafyasında Aybek tarafından kurulmuştur.
Abbasi halifesinin Mısır’da bulunması Memlûk Devleti’ne İslam dünyasında dinî üstünlük sağlamıştır.
Baharat Yolu’nun Memlûk topraklarından geçmesi ekonomik olarak Memlûk Devleti’ne büyük yarar sağlamıştır.
Balkanlar ve Avrupa: 13. yüzyılın sonlarında Balkanlar ve Avrupa’da, dinî ve siyasi birlik yoktu.
Siyasi birlik kuramayan Avrupa, feodalite (derebeylik) ile yönetiliyordu.
Balkanlarda çok sayıda etnik grup ve mezhep bulunmaktaydı.
Katolik ve Ortodokslar arasında sürekli çatışmalar yaşanmaktaydı.
2.
OSMANLI BEYLİĞİ’NİN KURULUŞU 2.1.Kuruluşla İlgili Nazariyeler Osmanlı Beyliği’nin kuruluşu hakkında tarihçiler tarafından ileri sürülen çeşitli nazariyeler vardır.
Beyliğin kuruluşu hakkında H.
A. Gibbons gibi batılı tarihçilere göre kuruluşta yabancı unsurların hâkim olduğu belirtilmiştir ancak böyle bir durumun oluşmadığı Kayı boyu bağlantılı incelendiğinde anlaşılmaktadır.
Osmanlı Beyliği, yıkılan Türkiye Selçuklu Devleti ve Anadolu Beylikleriyle bağlantısı olmayan siyasi bir oluşum değildir.
Aksine, Osmanlılar, Türkiye Selçuklu Devleti ve Anadolu Beyliklerini de kuran Anadolu Türklüğü ’nün 13-14. yüzyıllardaki siyasi ve içtimai bünyesinden doğan yeni bir yapılanmadır.
Osmanlı Beyliği’nin kuruluşu üzerinde yerli ve yabancı araştırmacılar çokça durmuşlar ve cihan devletine geçişin aşamalarını ve sırlarını araştırmışlardır.
Bu çalışmalar sonucunda tarihçiler çeşitli nazariyeler ileri sürmüşlerdir.
52 Görsel: Paul Wittek Görsel: Fuad Köprülü Wittek’e Göre Beyliğin Kuruluşu Paul Wittek (Pol Vittek), Osmanlı Beyliği’nin kuruluşu ile ilgili nazariyesini “Gazi Tezi”ne dayandırmaktadır.
Bu tez, Osmanlıların nasıl ortaya çıktığını açıklamıştır.
Osmanlılar başlangıçta gaza yapma düşüncesiyle bir araya gelmiş gazilerdir.
Wittek’e göre, Osmanlı Devleti, herhangi bir aşiret teşekkülü tarafından değil, sınırlarda yaşayan gaziler tarafından kurulmuştur.
Uç bölgelerdeki beylikleri kontrol altında tutan Gaziler, Hristiyanlarla savaşarak İslam topraklarını genişletmek amacındaydılar.
Wittek’e göre, Anadolu beyliklerinin her biri bulundukları bölgeleri Gazi teşkilatlanması sayesinde fethetmiştir.
Gaziler, fütüvvet ilkesine bağlı kimselerdir.
13. yüzyıldan sonra ortaya çıkan fütüvvet sayesinde Osmanlı Beyliği’nin kuruluşu kısa sürede gerçekleşmiştir.
Osmanlı Beyliği’nin kuruluşunda uç beyliği olması etkili olmuştur.
Osmanlı Beyliği’nde “gaza” anlayışı beyliğin sosyo-politik yapısını ve kuruluş sürecini etkilemiştir.
Fuad Köprülü’ye Göre Beyliğin Kuruluşu Fuad Köprülü, Osmanlı Beyliği’nin kuruluşuyla ilgili Wittek’in görüşünü destekler mahiyette, ilk Osmanlıların uçlardaki yaşam biçimini ve kurdukları teşkilatlarını açıklayarak Gazi Tezi’ni destekleyen deliller sunmaktadır.
Osmanlı Beyliği ile ilgili kuruluşun tamamen dinî sebeplere dayandırılması görüşüne karşıdır.
Köprülü’ye göre Ertuğrul Bey ve neslinin insan yapısı beyliğin kuruluşunda etkili olan unsurdur.
Ahilerin, kuruluştaki etkilerinin ise abartıldığı kadar fazla olmadığı görüşündedir.
Köprülü, Osman Bey’i Kayı Boyu’na ait aşiretin lideri olarak göstermektedir.
Köprülü’ye göre Osmanlı Beyliği’nin kuruluşunda; • Moğol baskısı sonucu Anadolu’ya göç eden Türkmenlerin gaza ruhu ile Bizans topraklarını Dâr’ül-İslâm yapmak üzere gayretleri, • Türkiye Selçuklu Devleti’nin yıkılış sürecine girmesi ve Anadolu Beyliklerinin yeniden kurulması sürecinde meydana gelen siyasi olaylar, • Türklerin sahip olduğu etnik özellikler, 53 Görsel: Halil İnalcık • Osmanlı kabilesinin asil oluşu, • Anadolu’da oluşan Gâziyân-ı Rum, Âhiyân-ı Rum, Bâciyân-ı Rum ve Abdalân-ı Rum gibi askerî, sosyal ve iktisadi grupların etkisi, • Osmanlı Beyliği’nin bulunduğu yerin jeopolitik durumu, • Diğer beyliklerin Osmanlı Beyliği’ne karşı hasmâne tutum içine girmemeleri kuruluşta etkili olan unsurlardır.
Halil İnalcık’a Göre Beyliğin Kuruluşu Halil İnalcık’a göre Osmanlı Beyliği’nin kuruluşunda sınır boylarında ortaya çıkmış olan unsurları etkili olmuştur.
Türklerin Anadolu’da edindikleri siyasi, askerî, kültürel, sosyal ve ekonomik unsurlar Osmanlı Beyliği’nin kuruluşunda etkisini göstermiştir.
Halil İnalcık, Osmanlı Beyliği’nin kuruluş tarihi olarak 1302 yılındaki Koyunhisar Muharebesi olarak vermektedir.
Halil İnalcık, bu tezine dayanak olarak Bizanslı Georgios Pachymeres’in eserini göstermektedir.
Bu eserde, Osman Gazi’nin beş bin kişilik kuvvetinin Bizans kuvvetlerini denize döktüğünden bahsetmektedir.
Bizanslı tarihçi Koyunhisar Muharebesi’ni büyük bir zafer olarak anlatmakta ve Anadolu’dan Gaziler’in gelip Osman Bey’e katıldığına işaret etmektedir.
İnalcık, bu veriler ışığında Osmanlı Beyliği’nin kuruluş tarihi olarak 1302 Koyunhisar Muharebesi’ni almaktadır.
2.2.Tarihî Bilginin Değişebilir Olması Bilim dünyası sürekli olarak kendini yenilemektedir.
Teknolojideki gelişmelerin yanı sıra bilim dünyasında yaşanan gelişmeler bilgi kaynaklarımızı çoğaltırken, yeni bilgiler öğrenmemizi de sağlamaktadır.
Her geçen gün yeni bilgiler öğrenmekteyiz.
Bilginin sürekli olarak yenilenmesi her alanda olduğu gibi tarih bilimi için de geçerlidir.
Yeni çalışmalar yapıldıkça ulaşılan yeni kaynaklar aracılığıyla tarih biliminde değişiklikler yaşanmaktadır.
Mevcut kaynakların araştırmacıların farklı yorumlamalarıyla da bilimsel değişiklikler yaşanabilmektedir.
Hiçbir tarihçi elde ettiği bilginin kesin bilgi olduğunu ileri süremez.
Ele geçen yeni bir belge veya buluntu mevcut tarihî bilgiyi tamamlayabileceği gibi değiştirebilir.
Bu durum tarihî bilginin Osmanlı Devleti’nin kuruluşu ile ilgili çeşitli görüşlerin ortaya atılmasının nedenleri neler olabilir?
ARAŞTIRALIM 54 değişebilir olma özelliğini gösterir.
Tarihte mutlak kesin sonuçlarının olmayışı tarihin bu özelliğiyle açıklanabilir.
Osmanlı Devleti’nin kuruluşu ve dönemlere ayrılması konusunda son dönemlerde yapılan çalışmalarda artış yaşanmıştır.
Osmanlı Devleti dönemini araştıranların ulaştıkları yeni bilgilerle mevcut bilgiler arasında değişiklikler görülmektedir.
Devletin kuruluşu son yıllara kadar 1299 olarak kabul edilmiştir.
Halil İnalcık gibi tarihçilerin yaptığı araştırmalar neticesinde devletin kuruluş tarihi 1302 olarak bilim dünyası tarafından kabul edilmiştir.
Bu durum eski bilginin yanlış olduğu anlamına gelmemektedir.
Yeni bilgiler ve yorumlarla eski bilgilerde değişiklik olabileceği sonucu çıkarılmalıdır.
Aynı durum Osmanlı Devleti ile ilgili dönemlendirme çalışmalarında da görülmektedir.
Yapılan çalışmalar sonucunda araştırmacılar Osmanlı Devleti’ni dönemlere ayırırken yeni bilgi ve yorumları dikkate almıştır.
Osmanlı Devleti’ne ait ilk paranın Orhan Bey dönemine ait olduğu kabul edilmişse de yakın dönemde devletin kurucusu Osman Bey dönemine ait bir akçenin bulunduğu fikri ön plana çıkmıştır.
Bilim dünyası bir süre bu bilginin doğru olduğunu kabul etmiştir.
Para üzerinde yapılan incelemeler bu paranın Osman Bey döneminde bastırılmadığını göstermiştir.
İlk paranın Orhan Bey döneminde bastırıldığı kanıtlanmıştır.
Görsel: Osman Gazi’nin bastırdığı belirtilen para Görsel: Orhan Gazi’nin bastırdığı para Tarihî bilgilerin değişebilir olma özelliği ile ilgili başka örnekler olup olmadığını araştırınız.
ARAŞTIRALIM 3.
DEVLETLEŞME SÜRECİNDE BİZANS’LA OLAN İLİŞKİLER 3.1.Osmanlı-Bizans İlişkileri Osmanlı Beyliği’nin başında bulunan Ertuğrul Gazi’nin vefatı üzerine Beyliğin başına Osman Bey geçmişti.
Osman Bey’in beyliğin başına geçmesinde Bizans’a karşı yaptığı gaza akınları, Bizans’ın Anadolu üzerindeki otoritesinin zayıflaması etkili olmuştur.
Osman Bey Bizans’a karşı stratejik yaklaşmıştır.
Bizans’ın müstahkem mevkilerinin yerine ulaşım yollarını kontrol etmek için derbentleri ele geçirmiştir.
Bu strateji sayesinde Osmanlılar Bizans’a karşı üstünlük sağlamışlardır.
Derbentlerin ele geçirilmesiyle Bizans’ın yerleşim yerleriyle kaleleri arasındaki ulaşım sınırlanmıştır.
Bu sınırlandırmalardan sonra Osman Gazi adım adım Anadolu’nun fethini gerçekleştirmiştir.
Osman Bey, Bizans’ın karışık durumundan faydalanarak beyliğinin topraklarını genişletmeye başladı.
Osman Gazi’nin harekât üssü Söğüt’tür.
1288 yılında Karacahisar’ı fethetmiştir.
55 Harita: Osman Bey Dönemi Osmanlı Devleti’nin Bizans ile ilişkilerinin devletleşme sürecinde etkisinin olup olmadığını araştırınız.
ARAŞTIRALIM Devletin doğuşunda Karacahisar’ın fethi önemli yer tutar.
Osman Gazi, İnönü ve Eskişehir’i 1289 yılında aldıktan sonra uç beyi olduğunu ilan etmiştir.
Osmanlı Beyliği bundan sonra Bizans yönünde genişlemeye başlamış, Bizans’a ait olan Bilecik ve Yarhisar tekfurları vergiye bağlanmıştır.
1299 yılında Osman Bey, Bilecik’i ardından Yarhisar’ı fethetmiştir.
Osman Bey, Bizans’tan Batı Anadolu topraklarının bir kısmını 1299 yılında egemenliği altına almış ve birçok şehir ve kaleye hükmeden bir bey durumuna gelmiştir.
Osman Bey, 1299 yılında fiilen bağımsız bir bey durumundadır.
Osmanlı Beyliği, fiilen kesinlikle Osman Bey tarafından kurulmuştur.
Koyunhisar Muharebesi: Bilecik-Yenişehir bölgesinin fethinden sonra Osman Bey, Bizans’a ait olan İznik ve Bursa’yı almak için harekete geçmiştir.
Osman Bey, Bizans’ın eski merkezi İznik’i kuşatmıştır.
Bizans İmparatoru II.
Andronikos, İznik’i kurtarmak için İstanbul’dan içinde farklı grupların yer aldığı 2000 kişilik bir kuvvet göndermiştir.
Osman Bey, Bizans’a karşı Türkmenlerden yardım talep etmiş ve kalabalık bir orduyla Koyunhisar Kalesi mevkiinde Bizans askerlerine karşı koymuştur.
1302 yılının yaz mevsiminde yapılan Koyunhisar Muharebesi’nde Bizans ordusu bozguna uğratılmıştır.
Koyunhisar Muharebesi’nin kazanılması, Osmanlı Beyliği’nin büyümesini kolaylaştırmıştır.
Koyunhisar Muharebesi’nden sonra Osman Bey Bizanslı feodal beylerle iyi geçinip bölgedeki durumunu kuvvetlendirmiştir.
Koyunhisar’ın ardından Osman Bey, Yenişehir’i alarak harekât üssü olarak kullanmıştır.
Yenişehir’i aldıktan sonra İnegöl’e hücum etmiş ve burayı ele geçirmiştir.
İznik ve Bursa üzerindeki baskıyı artıran Osman Bey, 1307 yılında Karahisar Kalesi’ni alıp İznik-İzmit bağlantısını kesmiştir.
Osman Bey Bursa’yı almak için kuşatmışsa da 1324 yılında vefatı üzerine kuşatmaya yerine geçen oğlu Orhan Bey devam etmiştir.
Karesioğulları 56 3.2.
Sınırların Genişlemesi Bursa’nın Fethi: Orhan Bey, 1324 yılında resmen Osmanlı tahtına geçtikten sonra hazırlıklarını tamamlayarak uzun bir süreden beri kuşatma altında olan Bursa üzerine hareket etti.
Bursa Tekfuru, savunma yapmak istediyse de çevreden yardım gelmeyeceğini anlayınca şehri teslim etmekten başka çare olmadığını anladı.
On yıldan beri kuşatma altında olan Bursa, 6 Nisan 1326’da Osmanlıların eline geçmiş oldu.
Bursa’nın alınmasından sonra beylik merkezi buraya taşındı.
Şehir kısa zamanda dinî ve sosyal eserlerle donatılarak Türk şehri kimliği kazandı.
Bursa’nın fethi ile Osmanlı Devleti gerçek bir devlete dönüşmeye başladı.
Bursa’nın alınmasından bir yıl sonra İznik’in ablukasına hız verildi.
Palekanon Muharebesi: Orhan Bey, Bursa’nın Fethi’nden sonra dikkatini İznik üzerine çevirmiştir.
İznik, Bizans’ın İstanbul’dan sonra en önemli şehriydi.
Orhan Bey, İznik üzerindeki baskısını artırdı.
Bizans İmparatoru III.
Andronikos, İznik’in ve İzmit’in hedef hâline gelmesi üzerine bir ordu topladı.
Orhan Bey de Bizans’ın hazırlıklarına karşı 8000 kişilik bir ordu oluşturmuştu.
Bizans ordusu ile Osmanlı ordusu, İzmit ile Eskihisar arasında bulunan Palekanon mevkiinde karşılaştı.
1329 yılında yapılan savaşta Bizans ordusu büyük zayiat verdi.
Osmanlı ordusu, geri çekilen kuvvetlerle yeniden çatıştı.
İmparator, İstanbul’a kaçmak zorunda kaldı.
Palekanon Muharebesi’nin kazanılması Osmanlılara İznik ve İzmit’in yolunu açmıştır.
İznik ve İzmit’in Fethi: Palekanon Muharebesi’nin kazanılmasından sonra Osmanlılar, İznik üzerine harekete geçmiştir.
İznik tekfuru, kendisine yardım gelemeyeceğini anlayınca şehri teslim etmek zorunda kalmıştır.
1331 yılında İznik, Bizans’tan alınmıştır.
İznik’in alınmasıyla İznik’te bulunan Ayasofya Kilisesi, camiye çevrilmiştir.
Bizans İmparatoru durumu kabullenerek Orhan Bey ile anlaşma yaparak elinde kalan birkaç şehir için haraç ödemeyi kabul etmiştir.
Görsel: Bursa’nın Fethi (Temsilî) 57 Harita: Orhan Bey Dönemi Bursa’nın Fethi’nden sonra bir ticaret merkezi olan İzmit’in alınması için bölgeye sürekli akınlar yapılmıştır.
Bu akınlar, İznik’in alınmasından sonra da devam etmiştir.
Osmanlı kuvvetleri 1337 yılında İzmit’i kuşattılar.
1337 yazında Orhan Bey İzmit’e yönelik Bizans girişimini engellemek için otuz altı gemilik bir donanma ile İstanbul’a çıkarma yapmıştır.
Bu tedbirlerin sonucunda İzmit kuşatmasının ardından şehir teslim alınmıştır.
Karesioğulları Beyliği’nin alınmasıyla Osmanlı Devleti hâlihazırda bir donanma sahibi olmuştur.
Bu donanma sayesinde Osmanlı Devleti’nde denizcilik faaliyetleri hız kazanmıştır.
BİLGİ KUTUSU Osmanlı Beyliği’nin kuruluş sürecinde başlayan ve beyliğin sınırlarının genişlemesinde etkili olan muharebeler aşamalı olarak ve farklı fetih yöntemleri izlenerek yapılmıştır.
Yapılan muharebeler uzun süreli olarak gerçekleştirilmiş ve kalıcı yerleşme sağlayacak şekilde yapılmasına özen gösterilmiştir.
Karesioğulları Beyliği’nin Alınması (1345): Karesi gazileri Bizans’a karşı güçlü Orhan Bey ile birleşmek istiyorlardı.
Orhan Bey, Karesi Beyliği’nin gazileri arasındaki mücadelelerden faydalanarak beyliği Osmanlı ülkesine katmıştır.
Karesioğulları Beyliği’nin katılımıyla Osmanlı Devleti, Anadolu’daki Türk siyasi birliği sağlama yönündeki ilk adımı atmıştır.
58 4.
RUMELİ’DEKİ FETİHLER 4.1.
Rumeli’deki Fetihler Rumeli’ye Geçiş: Osmanlı Beyliği, Bizans yönünde genişlemiştir.
Bu genişleme karşısında Bizans İmparatoru Kantakuzen, kızı Theodora’yı Orhan Bey’e eş olarak vermiştir.
Kantakuzen, kızını gelin olarak verirken Orhan Bey’den askerî yardım almayı amaçlamıştır.
Kantakuzen ile Orhan Bey’in ittifakından bir yıl sonra Kantakuzen maiyetindeki 1000 kişilik kuvvetle İstanbul’a girip sarayı kuşatmış ve genç imparatorun ortağı olarak tahta oturmuştur.
1348 yılında Kantakuzen, Orhan Bey’den Sırplara karşı yardım istemiştir.
Orhan Bey, Süleyman Paşa’nın emrindeki 10.000 kişilik bir kuvvet göndererek karşılık vermiştir (1349).
Edirne’nin Fethi: Orhan Bey’in küçük oğlu Halil, 1358 tarihinde İzmit Körfezi’nde korsanlar tarafından tutsak alınmıştı.
Orhan Bey, oğlunun tutsaklıktan kurtarılması için Bizans İmparatorundan destek istedi.
Bizans, bu durumdan istifade ederek, Orhan Bey’e bir antlaşma imzalattı.
1359 yılında Halil’in kurtarılmasına kadar Rumeli’deki Osmanlı yayılması durmuştur.
Halil, kurtarılır kurtarılmaz Şehzade Murat ve Lala Şahin kumandasındaki Osmanlı kuvvetleri Trakya’da fetih hareketlerine başlamıştır.
Şehzade Murat, Rumeli’deki fütuhat hareketine 1359 tarihinde başlamıştır.
Şehzade Murat ve Lala Şahin, önce Çorlu’yu almışlar, İstanbul-Edirne yolu üzerindeki hisarlara yönelmişlerdir.
1361 tarihinde Murat, karargâhını Babaeski’ye kurmuş, Lala Şahin’i, Edirne üzerine göndermiştir.
Edirne’de toplanmış olan Bizans kuvvetleri, Osmanlı kuvvetlerini geri püskürtmek için Sazlıdere Muharebesi gerçekleşmiştir.
Bu muharebe Osmanlı kuvvetlerinin başarısıyla sonuçlanmıştır.
Sazlıdere Muharebesi’nin ardından Şehzade Murat, Edirne’ye karşı taarruza geçmiştir.
Edirne şehri kuşatmaya gerek kalmaksızın teslim alınmıştır.
Görsel: Çimpe Kalesi Edirne’nin Fethi 1361 tarihinde gerçekleşmesine rağmen farklı kaynaklarda 1363, 1364 gibi tarihler yer almaktadır.
Bu farklılığın oluşmasının temel sebebi ne olabilir?
ARAŞTIRALIM Edirne’nin alınması ile Osmanlı Devleti’nin Balkanlardaki ilerleyişi kolaylaşmıştır.
Edirne, Osmanlı Devleti’nin başkenti olmuştur.
Osmanlı Devleti’ne karşı Haçlı Seferleri oluşturulmuş ve Osmanlıları Balkan topraklarından atmak için Batılılar harekete geçmişlerdir.
Edirne’nin Fethi’nden kısa bir süre sonra Orhan Bey, 1362’de vefat etmiştir.
Yerine Osmanlı Devleti’nin başına I. Murat geçmiştir.
59 Görsel: Çirmen Muharebesi (Temsilî) I. Kosova Muharebesi (1389): I. Murat’ın Balkanlardaki fetih hareketleri 1388 tarihinde Bulgaristan topraklarının Osmanlı hâkimiyetine girmesine kadar devam etmiştir.
Sıranın kendisine geleceğini anlayan Sırplar, Balkan milletlerinin oluşturmuş olduğu ittifakı daha da genişleterek 1389 tarihinde Osmanlı Devleti’ne karşı savaş kararı almıştır.
Kosova’da sekiz saat süren muharebe sonucunda Osmanlı ordusunun savaş taktiği ve kahramanlıkları sayesinde kalabalık haçlı birlikleri bozguna uğratılmıştır.
I. Murat, muharebenin yapıldığı meydanı gezerken bir Sırplı tarafından şehit edilmiştir.
I. Murat’ın şehit edilmesinin ardından Osmanlı Devleti’nin başına I. Bayezit (Yıldırım Bayezit) geçmiştir.
I. Murat tahta geçtikten sonra saltanat davasına kalkışan kardeşleri İbrahim ve Halil Beylerin isyanlarını bastırdı.
Ardından Ankara meselesini çözümlemek için harekete geçti.
Bir Ahi şehri olan Ankara, Eratnalılara tabi olarak Süleyman Paşa tarafından zapt edilmişti.
Orhan Bey’in vefatını fırsat bilen Ahiler, Karamanoğulları’nın kışkırtması sonucu Osmanlıları Ankara’dan çıkararak buraya hâkim olmuşlardı.
I. Murat, Ankara’ya geldiğinde Ahiler mukavemet etmeksizin şehri teslim ettiler (1362).
I. Murat, Anadolu’daki işlerini yoluna koyduktan sonra Rumeli’ye geçti.
I. Murat, Rumeli’de birçok fetih hareketinde bulunmuştur.
I. Murat’ın tahta çıkmasını fırsat bilen Bizans Edirne’yi geri almışsa da I. Murat 1363 yılında Edirne’yi fethetmiştir.
Osmanlıların Balkanlar’da ilerleyişi karşısında paniğe kapılan Sırplar, haçlı kuvvetleri oluşturarak Osmanlı Devleti’ni durdurmaya çalışmıştır.
Osmanlı Devleti, haçlılara karşı üstünlüğü ele geçirmiş, haçlı kuvvetlerinin direnç göstermesinin önüne geçilmiştir.
Sırp Sındığı Muharebesi (1364): Edirne’nin alınması üzerine Papa V. Urban’ın öncülüğünde Avrupa’da Haçlı birliği oluşturulmuştur.
Haçlılarla Sırp Sındığı mevkiinde yapılan muharebeyi Osmanlı Devleti kazanmıştır.
Bu muharebenin sonucunda Osmanlı’nın Balkanlar’daki ilerlemesi hız kazanmıştır.
Çirmen Muharebesi (1371): Sırp Sındığı Muharebesi’nin öcünü almak isteyen Sırplar, Osmanlı Devleti’ne karşı savaş açtılar.
Çirmen mevkiinde yapılan muharebeyi Osmanlı Devleti kazanmıştır.
60 I. Kosova Muharebesi, Osmanlıların Rumeli’de kalmak amacıyla kazanmış oldukları en önemli zaferlerden biridir.
Bu muharebenin kazanılmasıyla Osmanlı Devleti’nin Balkan topraklarındaki ilerleyişi devam etmiştir.
Bu muharebe Osmanlı Devleti’nin Balkanlar’da büyük bir müttefik orduya karşı kazandığı ilk zaferdir.
Bu zafer sonucunda Balkanlar’da Osmanlı Devleti’ne karşı koyabilecek bir güç kalmamıştır.
Görsel: I. Kosova Muharebesi (Temsilî) İstanbul’un Kuşatılması: Yıldırım Bayezit’in Osmanlı tahtına geçtiği dönemde Bizans içinde taht kavgaları yaşanmaktaydı.
Yıldırım Bayezit, kendisine iltica etmiş olan yaşlı Bizans İmparatoru V. İonnes ile oğlu Manuel’e yardım ederek imparatorluğu ellerinde tutmalarına yardımcı olmuştu.
Bir süre sonra II.
Manuel’in Bizans tahtına oturması üzerine Yıldırım Bayezit, yeni imparatordan bazı şartları yerine getirmesini istemişti ancak İmparator II.
Manuel, bu şartları yerine getirmedi.
Bunun üzerine Yıldırım Bayezit, ilk İstanbul muhasarasını başlattı (1391).
Bizans İmparatoru II.
Manuel, bu muhasara karşısında Batı devletlerinden yardım istemek zorunda kaldıysa da istediği yardım gelmemiştir.
Yıldırım Bayezit, Anadolu’da Karamanoğullarının isyan etmesi ve Macar Kralı Sigismund’un Bulgaristan’a taarruz etmesi üzerine İstanbul Kuşatması’nı kaldırmak zorunda kalmıştır.
Bu kuşatmanın sonucunda, Bizans Osmanlı Devleti’ne ödediği vergiyi iki katına çıkarmıştır.
İstanbul’da bir Osmanlı mahallesi kurulacak, Müslümanların davalarına bakmak için bir kadı tayin edilecektir.
Bu şartların yerine getirilmemesi üzerine Yıldırım Bayezit, İstanbul’u ikinci kez kuşattı (1395).
1396 yılında şehir teslim alınmak üzereyken batıdan gelen haçlı tehlikesi yüzünden muhasarayı kaldırdı.
61 Niğbolu Muharebesi (1396): Osmanlı Devleti’nin Balkanlarda ilerleyişi ve İstanbul kuşatması üzerine Papa’nın öncülüğünde Avrupa’da bir Haçlı ordusu hazırlandı.
Yıldırım Bayezit de hazırladığı ordusuyla Haçlılar karşı harekete geçti.
Yıldırım Bayezit, Niğbolu Ovası’na ulaşır ulaşmaz ordusunu savaş düzenine soktu.
Haçlılarla yapılan muharebe sonucunda Osmanlı Devleti, Haçlıları ağır bir yenilgiye uğratarak kesin bir zafer elde etmiştir.
Niğbolu Zaferi, Osmanlı Devleti’nin 130.000 kişilik Haçlı ordularına karşı yaptığı en büyük imha muharebelerinden biridir.
Niğbolu Zaferi, bütün İslam dünyasında sevinçle karşılanmıştır.