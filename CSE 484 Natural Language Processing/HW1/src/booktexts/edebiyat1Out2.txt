Yazılan metni paylaşma Yazmaya istekli çoğu kişi hemen yazma aşamasına geçmek ister.
Bu kimseler yazılarını bitirdiklerinde genellikle iyi düzenlenmemiş olduğunu ve birçok yerinin gözden geçirilmesi gerektiğini fark ederler fakat nereden başlayacaklarını bilemezler!
Bu yüzden yazılarınızı yazma sürecini takip ederek oluşturmalısınız.
1.
Hazırlık Aşaması Öncelikle yazının teması belirlenir.
Her temada yazı yazılabilir: özlem, aşk, dostluk, yardımlaşma, dürüstlük, iyilik, barış, yalnızlık vb.
yazının amacı ve hedef kitlesi de göz önüne alınarak tema sınırlandırılarak güncel ve ilgi çekici bir konu seçilir.
Seçilen konuyla ilgili düşünce, bilgi ve olayları belirlemek için araştırma, kavram ağı, fikir haritasından yararlanılabilir.
Elde edilen bilgilerden gereksiz olanları ayıklanır.
Gerçekten ilgi duyulan veya yeterince bilgiye sahip olunan konular hakkında yazmak genellikle başarılı sonuç verir!
Yazının amacı belirlenir.
Yazıların genel olarak iki temel amacı vardır: bilgi vermek ve güzellik duygusu uyandırmak.
Yazar ile okuyucu arasındaki iletişim sürecinde ortaya çıkan ilişki, yazının amacını da oluşturur.
Kısaca amaç, yazarı okurla iletişim kurmaya iten, yazarın okura vermek istediği temel iletidir.
Yazının amacı belirlenirken hedef kitle de dikkate alınır.
Hedef kitle, iletinin ulaşması amaçlanan (kişi, grup, kitle, kurum ya da kuruluş) alıcıdır.
Hedef kitlenin yaşı, cinsiyeti, eğitim durumu, mesleği, kişilik özellikleri, tutum ve inançları, sosyal statüleri, kültür düzeyleri vb.
dikkate alarak yazmak yazının başarısı ve etkisi açısından önemlidir.
23 1.
ÜNİTE GİRİŞ Sadece kendinizi ifade etmek için değil başkalarının okuması amacıyla da yazmalısınız!
Hazırlık aşamasında bir sonraki adım, metin türünü ve anlatım biçimini belirlemektir.
Yazının amacına göre anlatım biçimi ve metin türü farklılık gösterir.
Örneğin yaptığımız araştırma sonuçları hakkında bilgi vermek amacıyla bir makale yazmak istersek açıklayıcı anlatım biçimini tercih etmemiz gerekir.
2.
Planlama Plan, ele alınan konuyla ilgili verilerin, ayrıntıların, duyguların, düşüncelerin önceden tasarlanıp düzenlenmesi, sıraya konulmasıdır.
Yazar, yazmak istediği bir konuda ön hazırlıklarını yaptıktan sonra, konu ile ilgili görüşünü destekleyecek düşüncelerini düzene koyar.
Yazısını artık bu plan çerçevesinde yazar.
Yazıya nasıl başlayacağını, neyi, nerede, ne kadar anlatacağını, konuyu nasıl geliştireceğini, nasıl sonuçlandıracağını önceden düşünüp tasarlar.
Böylece düşünceler bir sıra ile verilerek ana düşünceye ulaşır.
Ele alınan konuyla ilgili bilgiler, düşünceler gelişigüzel anlatılamayacağı için mutlaka metin türüne uygun bir yazı planı (olay, duygu ve düşünce ağırlıklı) oluşturulmalıdır.
Anlatımda düşünce dağınıklığının önlenmesi, yazının tutarlı olması ve bütünlük taşıması plan yapmanın yararlarından bazılarıdır.
Yazınıza başlarken mutlaka önce yazı planını oluşturunuz.
Yazı planında üç bölüm vardır: giriş, gelişme ve sonuç bölümü.
Giriş bölümü: Konunun ortaya konduğu, okuyucuyu konuya hazırlamak amacıyla düzenlenen bölümdür.
Olay ağırlıklı yazılarda giriş bölümüne “serim” de denir.
Konuya soru sorarak, betimleme yaparak ya da doğrudan bir hikâye, bir özdeyiş, bir atasözü ile farklı şekillerde giriş yapılabilir.
Gelişme bölümü: Yazının gövdesi sayılabilen bölümdür.
Bir yazıda en az iki üç paragraftan oluşur.
Bu bölümde konu çeşitli yönleriyle ele alınır, açıklanır, tartışılır.
İspatlar, örnekler, belgeler yine bu bölümde yer alır.
Olay ağırlıklı yazılarda “düğüm” adını alır.
Sonuç bölümü: Yazının son bölümüdür.
Konu bu bölümde bir yargı ile biter.
Okuyucunun veya dinleyicinin kafasındaki soruların cevaplandırıldığı, ilk iki bölümde anlatılanlardan çıkan temel yargının veya çözümün verildiği bölümdür.
Sonuç bölümü, tıpkı giriş bölümü gibi kısadır.
Olay ağırlıklı yazılarda bu bölüme “çözüm” denir.
Yazıdaki giriş, gelişme ve sonuç bölümleri paragraflarla gösterilir.
24 1.
ÜNİTE GİRİŞ Paragraf Paragraf; bir fikri, bir duyguyu, bir düşünceyi, bir yargıyı, bir durumu, bir isteği belirten; bir fikrin, bir yardımcı fikrin anlatıldığı cümle ya da cümleler topluluğudur.
Paragraf tek bir cümleden oluşabileceği gibi konunun genişliğine göre cümle sayısı artabilir.
Şekil yönünden paragrafı, bir satır başından öteki satır başına kadar uzanan bölüm diye tanımlayabiliriz.
Paragraf, yazıda düşünce birimidir.
Her paragrafta ana fikri destekleyen, besleyen, geliştiren bir yardımcı fikir işlenir.
Paragraflar arasında anlam, fikir, dil ve üslûp bütünlüğü olmalıdır.
Yapı bakımından paragraflar; giriş, gelişme, sonuç cümlelerinden meydana gelir.
Giriş cümlesi, paragrafın ana fikrini ortaya koyan; amacını, konusunu belli eden cümledir.
Gelişme cümleleri, giriş cümlesiyle ortaya konan düşüncenin, konunun, benzerlikler, zıtlıklar ve örneklerle geliştirildiği bölümdür.
Sonuç cümlesi, verilmek istenen duygu, düşünce veya hayâlin vurgulandığı son cümledir.
Paragraf Çeşitleri Olay paragrafı İlgi çekici bir olayı, daha çok kronolojik sıraya bağlı kalarak anlatan paragraflardır.
Masal, hikâye, roman gibi türlerde kullanılır.
Fikir paragrafı Bir fikrin delillerle desteklenerek inandırıcı, etkili, mantıklı bir biçimde anlatıldığı paragraflardır.
Fıkra, makale gibi düşünce yazılarında kullanılır.
Tahlil paragrafı Bir olayı, olay kişilerinin davranışlarını, bir meseleyi, bir fikri, bir özelliği çözümleme yoluyla ele alan paragraflardır.
Tasvir paragrafı Olay ağırlıklı metinlerde mekân, varlık ve nesneleri ayırıcı nitelikleriyle okuyucuya tanıtmak üzere kurulmuş paragraflardır.
Metnin Ana Düşüncesini Belirleme Metnin yazılış amacı ve yazarın konuya bakış açısına göre ana düşünce belirlenir.
Ana düşünce, yazarın metinde ulaşmak istediği amacın en kısa ifadesidir.
Yazının ana düşüncesi belirlendikten sonra yardımcı düşüncelerin belirlenmesi gerekir.
Ana düşünceyi ortaya çıkaran ve destekleyen düşünce, duygu, örnekler, kanıtlar yar- 25 1.
ÜNİTE GİRİŞ dımcı düşüncelerdir.
Yardımcı düşünceler ayrı ayrı paragraflarda verilir; bu düşünceleri etkili biçimde ifade etmek için tanımlama, örnek gösterme, sayısal verilerden yararlanma gibi düşünceyi geliştirme yollarından yararlanılır.
Her yazı bir ana düşünce etrafında geliştirilir.
Düşünceyi Geliştirme Yolları Tanımlama: Bir varlığın, bir kavramın temel niteliğiyle ya da bir olayın belirgin özellikleriyle ifade edilmesine tanımlama denir.
Tanım, kısaca “nedir” sorusuna verilen cevaptır.
Örnekleme: Bir düşüncenin ona yakın asıl düşünceyi hatırlatıcı, destekleyici türlü kavram, isim ve durumlar ile desteklenmesine örnekleme denir.
Sayısal verilerden yararlanma: Bir düşünceyi bilimsel, matematiksel ya da sayısal verilerden yararlanarak destekleme yoluna sayısal verilerden yararlanma denir.
Tanık gösterme: Bir düşüncenin ilgili konuda uzmanlığı ve yeterliliği kabul görmüş bir kişiden alıntı yapılarak desteklenmesi yoluna tanık gösterme denir.
Karşılaştırma: Bir düşüncenin iki varlık, iki kavram ya da iki şey arasındaki benzerlik ve karşıtlıklardan yararlanma yoluyla ortaya konulmasına karşılaştırma denir.
Benzetme: Aralarında benzerlik olan iki şeyden nitelikçe zayıf olanı güçlü olanla anlatmaktır.
3.
Taslak Metin Oluşturma Yazma sürecinin en önemli aşamalarından biri de metin türünün temel özelliklerini taşıyan taslak metin oluşturmadır.
Taslak metin yazıda işlenecek görüşlerin ana hatlarıyla ele alındığı ön çalışmalardır.
Taslak metnin daha önce yapılan plan ve belirlenen ana düşünce, yardımcı düşünce ile düşünceyi geliştirme yolları doğrultusunda oluşturulur.
26 1.
ÜNİTE GİRİŞ 4.
Düzeltme ve Geliştirme Taslak metnin bilgi, duygu, düşünce ve olayların açık, anlaşılır ve ikna edici biçimde sunulup sunulmadığı; tutarlılık, yazım, noktalama, sayfa düzeni vb.
açılardan gözden geçirilmesidir.
Gerekli düzeltmeler yapılıp taslak metin geliştirilir.
Taslak metnin düzeltme işi bittikten sonra kâğıt düzenine de dikkat edilerek yazma aşamasına geçilir.
5.
Yazılan Metni Paylaşma Yazılan metinler arkadaşlarla, aile bireyleriyle ya da elektronik ortamlarda (sosyal ağlar, bloglar, web sayfası) başkalarıyla paylaşılabilir.
b.
Yazma Sürecini Uygulama Hazırlık • “Çalışkanlık” gibi genel bir konu seçiniz.
• Yazınızın amaç ve hedef kitlesini konuya bağlı olarak belirleyiniz.
• Metnin türünü yazınızın amacına göre belirleyiniz.
• Elde edilen düşünce, bilgi ve olaylara göre seçilen konuyu bireysel olarak sınırlandırınız.
Planlama • Metnin türüne göre bir yazı planı oluşturunuz.
• Metnin ana düşüncesini belirleyiniz.
• Ana düşünceyle bağlantılı yardımcı düşünceleri belirleyiniz ve sıralayınız.
• Yardımcı düşünceleri destekleyen düşünceyi geliştirme yollarını belirleyiniz.
Taslak Metin Oluşturma • Hazırladığınız plandan yararlanarak düşünceleri, bilgileri veya olayları paragraf yapısına dikkat ederek ve düşünceyi geliştirme yollarından birkaç tanesini kullanarak taslak metninizi yazınız.
Taslak metni oluştururken aşağıda belirtilen hususlara dikkat ediniz.
• Yazınızı, duygu ve düşüncelerinizi basit, birleşik, sıralı, bağlı, eksiltili, devrik, kurallı cümle; isim cümlesi, fiil cümlesi şeklinde farklı cümle yapılarını kullanarak yazınız.
• Cümle ve paragraflar arasındaki ilişkileri dikkate alarak yazınız.
Bu ilişkilerin tamlamalar, zamirler, bağlaçlar, edatlar, eksiltili anlatım gibi dil yapılarıyla ve konu sürekliliğinin sağlanmasıyla oluşturulduğunu unutmayınız.
27 1.
ÜNİTE GİRİŞ • Yazınızda kullanacağınız metin türüne göre açıklayıcı, tartışmacı, betimleyici, öyküleyici anlatım türlerini; betimleme, diyalog, monolog vb.
anlatım tekniklerini kullanınız.
• Yazınızda, duygu ve düşüncelerinizi açık ve etkili biçimde ifade eden paragraflar oluşturmaya çalışınız.
Anlatımınızın açık, akıcı, yalın ve duru olmasına dikkat ediniz.
• Taslak metninizi, daha önceden belirlediğiniz ana düşünce, yardımcı düşünce ve düşünceyi geliştirme yolları doğrultusunda oluşturunuz.
Düzeltme ve Geliştirme Düzeltme aşamasında yazdığınız metni kendiniz değerlendirebilirsiniz.
Metninizi içerik ve biçim açısından gözden geçirip tutarlılık, cümle ve paragraflar arası ilişki, başlık, kelime tercihleri, anlatım bozuklukları, yazım ve noktalama, sayfa düzeni, okunaklılık vb.
açısından değerlendiriniz.
Değerlendirme sonucuna göre yazınızda gerekli düzeltmeleri yapınız.
Taslağınızı kâğıt düzenine de dikkat ederek tekrar yazınız.
Yazılan Metni Paylaşma Yazılarınızı arkadaşlarınız ve aile bireylerinizle ya da elektronik ortamlarda (sosyal ağlar, bloglar, web sayfası...) başkalarıyla paylaşınız.
Verilen bilgiler ışığında belirleyeceğiniz bir tema ve konuyla ilgili bir metin yazınız.
Yazılarınızı sayfa 28 ve 29'daki noktalı yerlere yazınız.
28 1.
ÜNİTE GİRİŞ ........................................................ ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... 29 1.
ÜNİTE GİRİŞ ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... ..................................................................................................................................................... 30 1.
ÜNİTE GİRİŞ SÖZLÜ İLETİŞİM a.
Sözlü İletişim Tür ve Tekniklerini Tanıma İletişimin Genel Özellikleri İletişimin Tanımı Gönderici ve alıcı konumundaki iki insan ya da insan grubu arasında gerçekleşen duygu, düşünce, davranış ve bilgi alışverişine iletişim denir.
İletişim sadece dille gerçekleştirilmez; jest ve mimiklerle, resim, şekil, çizgi gibi sembol ve simgelerle de gerçekleştirilir.
İnsan duygu ve düşüncelerini en iyi, dil ile anlatır.
Dille gerçekleştirilen iletişim; resim, şekil, işaret ve vücut diliyle yapılan iletişimden daha güçlü ve daha kullanışlıdır.
İletişimin Ögeleri İletişimin kurulması için gönderici (kaynak), alıcı, ileti (mesaj), kanal (iletim yolu), bağlam (ortam), dönüt (geri bildirim), kod gibi temel ögelere ihtiyaç duyulur.
Gönderici: Duygu, düşünce ve isteklerin aktarılmasında sözü söyleyen kişi veya topluluktur.
Alıcı: Duygu, düşünce ve isteklerin iletildiği, aktarıldığı kişi ya da topluluktur.
İleti: Gönderici ile alıcı arasında aktarılan duygu, düşünce, isteğe denir.
Kanal: Göndericinin, iletiyi alıcıya gönderirken kullandığı yol veya araçtır.
Bağlam: İletişimin gerçekleştiği yerdir.
Dönüt: Alıcının göndericiye verdiği her türlü cevaptır.
Kod: İletişimin dil biçimi hâlinde düzenlenmesi, şifrelenmesidir.
Nesneler kelimeler hâlinde kodlanır.
Gönderici; iletisini yazıyla, resimle, rakamla vb.
aktarabilir.
İşte bunlardan her biri şifredir.
ÖZET Edebiyat sanatı; duygu, düşünce ve hayallerin, olayların, eşyanın ve diğer unsurların, estetik haz uyandıracak tarzda ve özgün bir biçimde kelimelerle ifade edilmesine dayanır.
Edebiyat sanatının ve biliminin hareket noktası metinlerdir.
İnsanların iletişim kurmak, kendilerini ifade etmek amacıyla bir araya getirdikleri cümleler topluluğuna metin denir.
Metinler farklı yapı, farklı şekil, farklı muhteva gibi değişikliklerle karşımıza çıkar.
Bu ölçütlere göre metinler iki ana gruba ayrılır: Öğretici metinler, bilgi vermek amacıyla yazılan metinlerdir.
Edebî metinler ise duyguya, hayale ve estetik heyecana dayalı uyarımlar yoluyla zihinde yer edebilme gücüne sahip olan sözlü veya yazılı metinlerdir.
Edebî metinlerde hayalî unsurlar, öğretici metinlerde ise gerçeğin kendisi vardır.
31 1.
ÜNİTE GİRİŞ Edebiyatın Güzel Sanatlar Arasındaki Yeri Güzellik ve zevkle ilgilenen sanatlara güzel sanatlar, sanat ürünlerini meydana getiren kişiye de sanatçı denir.
Sanatın en temel amacı güzele ulaşmak ve güzeli yansıtmaktır.
Güzel sanatların sınıflandırılması şöyledir: fonetik (işitsel) sanatlar, plastik (görsel) sanatlar ve ritmik (dramatik) sanatlar.
Fonetik sanatlardan biri olan edebiyat; duygu, düşünce, istek ve hayallerin kelimelerle yazılı ya da sözlü olarak güzel ve etkili bir şekilde anlatma sanatıdır.
Edebiyatın malzemesi dildir.
Edebiyat diğer sanat dallarından, kullandığı malzeme, üslup, yöntem ve teknikler ile ortaya çıkan yapısal ve içerikle ilgili hususlarla ayrılır.
Edebiyatın Bilim Dallarıyla İlişkisi Bir edebî eser oluşturulurken az ya da çok bilim dallarının verilerinden yararlanılır.
Kimi zaman da bilim insanları mevcut edebî eserlerden esinlenebilirler.
Sonuç olarak bilim dalları ile edebiyatın yöntemleri ve kullandıkları araçlar farklı olsa da aralarında etkileşim söz konusudur.
Bunlardan bazıları şunlardır: Edebiyat-tarih ilişkisi: Yazarlar edebî eserlerinde tarih biliminin verilerinden yararlanırlar.
Edebiyat-sosyoloji ilişkisi: Edebî metinlerden toplumların sosyal yapıları, kültürel gelişimlerinin yanında, bir toplumun değişim ve gelişimleri hakkında ipuçları elde etmekteyiz.
Toplum bilimini öğrenmeden bu türlerde edebî eser yazmak çok zordur.
Edebiyat ve psikoloji:Psikoloji, tek başına bir bilim alanı olmanın yanında edebiyatın da en önemli kaynaklarından ve ilgi alanlarından biridir.
Edebiyat ve felsefe: Felsefe edebiyat arasındaki en temel ilişki sistemi, edebiyat kuram ve akımlarında görülmektedir.
Bununla birlikte edebî eserde ortaya konulan bir dünya ve bu dünyanın ilişkiler sistemi sorgulanırken felsefe devreye girer.
Felsefe, bu ilişkiler sisteminin neden ve köklerini araştırır; bunları tanımlar.
Edebiyat ve coğrafya: Her eser bir mekânın üzerinde ve o mekânın etkileri ile kaleme alınır.
Mekân söz konusu olduğunda coğrafya da devreye girer.
Bu yüzden bir edebiyat eserini, dolayısıyla edebiyatı coğrafyadan ayrı düşünmek mümkün değildir.
Metinlerin Sınıflandırılması Edebiyat eserlerinin biçimlerine, teknik özelliklerine ve konularına göre ayrıldığı çeşitlere tür denir.
Edebî türler değişmeyen yazı kalıpları değildir.
Toplumlarda zamanla kendini gösteren değişiklikler, yeni ihtiyaçların ortaya çıkması, bunların edebiyata yansıması da yeni türlerin doğmasına yol açmıştır.
Her metnin kendine özgü anlamı, yazılış amacı, anlatım biçimi, dili ve yapısı vardır.
Bazı metinler öğretmeyi, bazıları düşündürmeyi, bazıları da sezdirip duygulandırmayı amaçlar.
Metinler bu özelliklerine göre sınıflandırılır.
32 1.
ÜNİTE GİRİŞ ÖLÇME DEĞERLENDİRME 1.
Çocuklar okulda dilimizi Latin alfabesi ile yazıyor.
(Türkiye Türkçesi) Uşaklar şkolada / okulda dilimizi Latin alfavitindä yazêr.
(Gagavuzca) Uşaqlar mektebde dilimizi latin elifbası ile yazır.
(Azerice) Bu cümlelerde aşağıdakilerden hangisi örneklenmiştir?
A) Lehçe B) Şive C) Ağız D) Jargon 2.
• Dil ürünü olan her türlü sözlü ve yazılı eser • Yalnız sanat gayesi ile meydana getirilen sözlü ve yazılı eserler • Söz ve yazı sanatını öğreten bilim dalı • Sözlü, yazılı dil ürünlerini meydana getirme işi • Edebî ürünlerin bağlı bulunduğu saha Bu cümlelerde tanımlanan kavram aşağıdakilerden hangisidir?
A) Sanat B) Edebiyat C) Bilim D) Zanaat 3.
Aşağıdakilerden hangisi ritmik sanat dallarından biri değildir?
A) Tiyatro B) Dans C) Sinema D) Fotoğraf 4.
Aşağıdaki sanat dallarından hangisi kullandığı malzeme ve teknik bakımından diğerlerinden farklıdır?
A) Resim B) Edebiyat C) Heykel D) Mimari 5.
Fonetik sanatlardan biri olan (…); duygu, düşünce, istek ve hayallerin kelimelerle yazılı ya da sözlü olarak güzel ve etkili bir şekilde anlatılması sanatıdır.
Bu cümlede boş bırakılan yere aşağıdakilerden hangisi getirilmelidir?
A) Müzik B) Hat C) Sinema D) Edebiyat 33 1.
ÜNİTE GİRİŞ 6.
• Resim • Sinema • Hat • Müzik • Opera Yukarıdaki sanatlar ikişerli gruplandırıldığında hangisi dışarıda kalır?
A) Müzik B) Sinema C) Hat D) Resim 7.
Aşağıdakilerden hangisi edebî metinlerin oluşmasında etkili olan bir unsur değildir?
A) Dil kullanımı B) Estetik olma C) Kurgusallık D) Yenilik 8.
Kanundur, beylik kul ile olur, kul hazine ile olur, hazine reaya ile olur, reaya adalet ile olur” demişsin.
“Beyde hazine olmayınca Tebriz İlhanı’na, Moğol valilerine, Konya Sultanı’na yıllık vergiler, salgılar, armağanlar nerden gidecek?” diye sormuşsun.
Arada başka korkunçlu sözler edilmiş… “Armağan da neymiş?” diyerek dikilmiş Dündar Bey, “Bildiğimiz haraçtır.
Müslüman’ın haraç vermesi kitapta var mı?
Biz bu Hisarı sultanın, Moğol’un arkalamasıyla mı kaptık, hayır, gazilerin çabalamasıyla vireledik.
Sultan sultansa, biz de beyiz.
Selçukluysa, biz de Gök Alp soyundanız.
Aslında biz bu ülkeye onlardan önce geldik.” diye bağırmış.
Bu parçada aşağıdaki bilim dallarının hangisinden yararlanılmıştır?
A) Sosyoloji B) Psikoloji C) Tarih D) Coğrafya 9.
Edebî türler içinde roman, hikâye, tiyatro vb.
türlerin çoğunlukla insan ilişkilerine yöneldiği bilinmektedir.
İnsan topluluklarının yapısı, gelişmesi olaylar karşısında tepki ve tutumları ise bu bilim alanına girmektedir.
Dolayısıyla edebiyat bize toplum hayatındaki dalgalanmaları, gelişme ve olgunlaşmayı göstermektedir.
Bu parçada sözü edilen bilim dalı aşağıdakilerden hangisidir?
A) Tarih B) Toplum bilim C) Felsefe D) Psikoloji 34 1.
ÜNİTE GİRİŞ 10.
(I) Edebî bir metinde öncelikli amaç güzelliktir.
(II) Bilimsel eserlerin öncelikli amacı ise bilgilendirmektir.
(III) Bir edebî eserin değişik bilim dallarından faydalanması edebî esere bilimsel bir eser niteliği kazandırmaz.
(IV) Çünkü edebî eserde kişisel yorumlar ve kurmaca söz konudur.
Numaralanmış cümlelerin hangisi bu parçanın ana düşüncesidir?
A) I B) II C) III D) IV 11.
Aşağıdakilerden hangisi metin türlerinin sınıflandırılmasında kullanılan ölçütlerden biri değildir?
A) Yazıldığı dönem B) Biçimi C) Teknik özellikleri D) Konusu 12.
I.
Toplumsal değişiklikler II.
Gazetelerin yaygınlaşması III.Ekonomik gelişmeler IV.
Matbaanın bulunması Numaralanmış sebeplerden hangi ikisi yeni edebî türlerin ortaya çıkmasında doğrudan etkili olmuştur?
A) I-II B) II-III C) I-III D) II-IV 13.
Aşağıdakilerden hangisi göstermeye bağlı metinlerden biri değildir?
A) Dram B) Meddah C) Masal D) Komedi 14.
Aşağıdakilerden hangisinde edebî metinlerin özellikleriyle ilgili bir bilgi yanlışı vardır?
A) Muhatabında güzellik duygusu uyandırır.
B) Dil, sanatsal işleviyle kullanılır.
C) Kelimeler yan ve mecaz anlamlarıyla kullanılır.
D) Yazar, nesnel bir tutum izler.
35 1.
ÜNİTE GİRİŞ 15.
• Bilgi verme amaçlıdır.
• Nesnel bilgilere yer verilir.
• Terimler yoğun olarak kullanılır.
• Söz sanatlarına başvurulmaz.
Bu özellikleri taşıyan metin türü aşağıdakilerden hangisi olabilir?
A) Roman B) Şiir C) Makale D) Hikâye 16.
Bir yazıda konunun tanıtıldığı bölüm aşağıdakilerden hangisidir?
A) Giriş B) Gelişme C) Sonuç D) Derleme 17.
Bir ulusun çağlar boyu oluşturduğu sözlü ve yazılı dil ürünlerini ve onların yazarlarını bilimsel bir yöntemle tarihî akış içinde inceleyen bilim dalına edebiyat tarihi denir.
Edebiyat tarihi bir ulusun geçmişteki düşünce yapısını, dünya anlayışını, kültür ve uygarlık birikimini yeni kuşaklara aktarır.
Böylece kuşaklar arasında köprü kurarak yeni kuşakların daha iyiyi, doğruyu, güzeli bulmalarına yardımcı olur.
Bu parçada düşünceyi geliştirme yollarından hangisine başvurulmuştur?
A) Örnekleme B) Tanımlama C) Tanık gösterme D) Karşılaştırma 18.
Yazıda işlenecek görüşlerin ana hatlarıyla ele alındığı ön çalışmalardır.
Bu cümlede bahsedilen yazma çalışmalarının hangi aşamasını oluşturur?
A) Hazırlık aşaması B) Planlama C) Taslak metin oluşturma D) Düzeltme ve geliştirme 19.
Aşağıdaki cümlelerin hangisinde yazım yanlışı yapılmıştır?
A) Şimdi ne desem bilemedim ki… B) Demek ki önceden gelmişler.
C) Aramızda ki sorunları giderdik.
D) Bu soruyu o da bilemez ki.
36 1.
ÜNİTE GİRİŞ 20.
Aşağıdaki cümlelerin hangisinde yazım yanlışı yapılmıştır?
A) Çocuk, henüz onbeş yaşına girmemişti.
B) Yeni çıkan kitap elden ele dolaşıyor.
C) Göz göre göre hata yapılıyordu.
D) Yana yakıla kaybettiği çantasını arıyor.
21.
Aşağıdaki cümlelerin hangisinde büyük harflerin yazımıyla ilgili yanlışlık yapılmıştır?
A) Alanya Kalesi’ne mutlaka gitmelisin.
B) Çanakkale Boğazı çetin bir savaş gördü.
C) Bir de “Yaban” romanını okuyacağız.
D) Sadece mars gezegeni hakkında bilgisi var.
22.
Rüya gibi bir yazdı.
Yarattın hevesinle Her anını, her rengini, her şi’rini hazdan.
Hâlâ doludur bahçeler en tatlı sesinle!
Bir gün, bir uzak hatıra özlersen o yazdan Bu parçayla ilgili olarak aşağıdakilerden hangisi söylenemez?
A) Sanatsal bir metindir.
C) Öznel ifadeler içermektedir.
B) Kelimeler gerçek anlamında kullanılmıştır.
D) Yorumlamaya açıktır.
23.
Okulda ders zili çaldıktan sonra Ömer’le Yavuz arasında şöyle bir konuşma geçer: Ömer: Merhaba arkadaşım, ders çıkışı ders çalışalım mı?
Yavuz: Merhaba Ömer!
Ders çıkışı küçük bir işim var, onu bitirdikten sonra saat altıda buluşup çalışalım.
(I) Bu konuşmada gönderici Ömer, alıcı Yavuz’dur.
(II) Konuşmanın iletisi “Ders çalışalım mı?”dır.
(III) İletişim dille gerçekleştiği için kanal, yazılıdır.
(IV) İletişimin gerçekleştiği bağlam okuldur.
(V) Dönüt ise “Ders çıkışı küçük bir işim var, onu bitirdikten sonra saat altıda buluşup çalışalım.” ifadesidir.
Yukarıdaki anlatımda kaç numaralı cümlede yanlışlık yapılmıştır?
A) I B) II C) III D) IV 37 1.
ÜNİTE GİRİŞ 24.
Aşağıdakilerden hangisi bir paragrafın giriş cümlesi olamaz?
A) Bir diğer deyişle, popüler kültürün egemen olduğu bir dönemi yaşıyoruz.
B) Gelişen teknoloji ile dünyamızın gerçek anlamda küreselleştiğini görüyoruz.
C) Saygı, sevgi, aile bağlılığı, dürüstlük, gibi insani değerler unutulmaya başlandı.
D) Ünlü Fransız yazar ve filozof Alain, “Kültürler birbirlerinden beslenir.” der.
25.
Sevinç Çokum, önemli sayıdaki roman ve hikâyesinde millî kimlik kavramı üzerinde durmuştur.
O, millî kimliği; dil, din, devlet, tarih, gelenek, görenek, sanat gibi unsurlardan meydana gelen değerler manzumesi olarak görmektedir.
Türk dünyasına yönelik ilgisi bilinen Çokum, Kırım Türkleri aracılığıyla dünya üzerindeki tüm Türklerin vatan sevgisine de dikkat çekmektedir.
Bu parçanın konusu aşağıdakilerden hangisidir?
A) Sevinç Çokum’un romanlarının mekân özellikleri B) Sevinç Çokum’un romanlarındaki millî kimlik C) Sevinç Çokum’un romanlarındaki kişiler D) Sevinç Çokum’un romanlarında Anadolu 38 1.
ÜNİTE GİRİŞ CEVAP ANAHTARI 1.
Metin: “Edebiyat” Metni Anlama ve Çözümleme Soruları Cevap Anahtarı 1.
Metinde “edebiyatın tanımı ve farklı anlamları” üzerinde durulmuştur.
2.
Edebiyat denir.
3.
İnsanın iç dünyasında oluşan bütün gelişmeler edebiyatın konusudur.
4.
Öğrenci yorumuna bırakılmıştır.
2.
Metin: “Edebiyat Türleri” Metni Anlama ve Çözümleme Soruları Cevap Anahtarı 1.
Metinde “edebî türlerin sınıflandırılması “ üzerinde durulmuştur.
2.
Şekil ve muhteva bakımından ortak kurallara göre sınıflandırılmıştır.
3.
20. yüzyıl başından beri, toplu edebiyat çığırları devrinin kapanması ve şahsi çığırlar açılması, yepyeni türlerin doğuşunu sağlamıştır.
4.
Yazar, türleri üç bölüme ayırmıştır: sözlü edebiyat türleri, nazım türleri , nesir türleri.
5.
Açıklayıcı anlatım biçimi kullanılmıştır.
Okuyucuyu bilgilendirmek, ona bir şeyler öğretmek veya herhangi bir düşünceyi aydınlatmak.
6.
D,D,Y,D,D,D,Y,Y,Y,D.
1.
Uygulama Ölçütler 1. metin 2. metin Kullanılan dil, günlük dilden farklıdır.
X Muhatabında güzellik duygusu uyandırır.
X Kendine özgü bir yapısı vardır ve bu yapıyı oluşturan birimler bütünlük taşır.
X X Gerçeği estetik bir tarzda yansıtır.
X Kurmacadır.
X Çok anlamlıdır.
X 1.
Ünite Ölçme ve Değerlendirme Cevapları 1 2 3 4 5 6 7 8 9 10 11 12 13 B B D B D A D C B C A D C 14 15 16 17 18 19 20 21 22 23 24 25 D C A B C C A D B C A B Orijinal ve tektir.
X 2.
ÜNİTE HİKÂYE NELER ÖĞRENECEĞİZ?
Bu üniteyi tamamladığınızda; • Hikâye türünün genel özelliklerini, • Hikâye türünün yapı unsurlarını, • Hikâye çeşitlerini, • İsimleri, • İmlâ ve noktalama çalışmalarını, • Hikâye yazma aşamalarını, • Sunu hazırlamanın temel ilkelerini öğreneceğiz.
40 2.
ÜNİTE HİKÂYE OKUMA 1.
Metin Hazırlık • Savaşlar; insanların, kadınların, çocukların ve yaşlıların ölmelerine veya sakat kalmalarına sebep olmaktadır.
Buradan yola çıkarak “En kötü barış, savaştan iyidir.” sözünden ne anlıyorsunuz?
GÖZYAŞI Yeni tuttuğu hizmetçi kadına dedi ki: “Dilin Anadolulu’ya benzemiyor.
Rumelili misin sen?
Erfiçe köylerindendim.
Alnımın yazısı imiş, buralara düştüm.” Anlıyor ki önceleri sarışın imiş, mavi gözlü imiş.
Şimdi saçlar küçük aktar dükkânı bebeklerinin ne kıla, ne de ota benzeyen, dokunsanız hışırdayacağını sandığınız cansız, kuru, soluk rengini, şeklini almış.
Gözleri eski şekerlenmiş şuruplar kadar donuk, cansız, katı, suyu çekilmiş… Dibe çökmüş bir tasa, kaygı tortusu.
Bu kadar kuru, kabuğa benzeyen göze hiç rastlamamıştı.
İçinden: “Bir başkasını bulunca savarım!” Balkan Savaşı kopunca, hududa çok yakın olan köyde, bir akşamüstü şu korku yayılmış: Düşman geliyor!
(...) Bütün köy halkı mal, mülk ne varsa bırakıp kaçmaya karar veriyor; bir anda at, öküz, araba, kaçış için ne taşıt varsa hepsi hazır oluyor.
Dul Ayşe de hazırdır; bir atın üstündedir.
Terkisinde, beş yaşındaki oğlu, belinden sımsıkı sarılmış, önünde üç yaşındaki kızı bir kuşakla dizlerinden eğere bağlı, kucağında bir yaşına basmayan yavrusu uykuda… Tepelerden, ara vermeyen, soluk aldırmayan bir yağmur iniyor; kış başlangıcı yağmuru… Biliyorlar ki bu böylece sürerse ovayı su basacaktır; çaylar kabaracak, nehirler taşacak, köprüler çökecek, yol, iz kalmayacaktır.
Islak gece içinde, sırsıklam bir kafile, kimi atla 41 2.
ÜNİTE HİKÂYE koşuyor, kaçıyor.
Öndeki ümit, ordumuza yetişmek, arkadaki korku düşman ordularına çiğnenmek!
Öne bakıyorlar: Çamur, yağmur, karanlık… Şimşek bile çakmayan koyu, değişmez bir karanlık.
Arkaya bakıyorlar: Gene öyle bataklıklar, su katmanları, gece… Dinliyorlar: Uzaklarda kabaran derenin yüklü uğultusu ve yakınlarda çamura batıp çıkan ayakların boğuk hışırtısı… Ayşe, beline dolanan ufak kolların ara sıra gevşediğini, duruyor.
“Uyuma Ali, diyor, uyuma!” Önündeki baş yavaş yavaş dikliğini kaybediyor, dizine doğru eğiliyor: “Uyuma Ali, diyor, uyuma!
“Önündeki baş yavaş yavaş dikliğini kaybediyor, dizine doğru eğiliyor: “Uyuma Emine’m, diyor uyuma!
“Sonra kucağında kıpırdamalar başlayıp hafif ağlamalar işitince: “Uyu ciğerim, diyor, uyu Osman’ım!
At ikide bir sürçüyor, kapanıyor, soluyor, kendisini toparlıyor; gömülüyor, gene silkiniyor, gene ilerlemeye çabalıyor.
O, yaşlı, romatizmalı, yılgın bir beygirdir.
Toprak ise gittikçe vıcık bir hale gelmektedir.
Yağmur kesilmek bilmediğinden saplanıp kalmaları veya taşan bir ırmağın akıntısına kapılarak boğulmaları olasılığı çoğalıyor.
Ayşe, yavrularına sarılarak ölmeyi, artık, atın ve kendisinin güçsüzlüğüne bakarak kötü kötü düşünmektedir.
İçindeki en ürkütücü korku şimdi şudur: Atından ayrılarak üç canlı yükü ile yayan kalmak.
Önce çöken, sonra da başını uzatıp yan üstü uzanan, bir türlü kalkmak gücünü bulamayan attan iniyorlar; çarçabuk iniyorlar.
Çünkü durmadan ilerleyen felâket topluluğundan ayrı düşmek Ayşe’ye her şeyden daha korkunç geliyor.
Fakat geride kaldığını anlayıp bir süre sıkı yürüyünce artık bu üç çocuğu birden taşımak, sürüklemek olanağı kalmadığını görüyor, hem koşuyor, hem düşünüyor: İkisini olsun kurtarmak için birini feda etmek, hafiflemek gerekir.
Hangisini?
Ayşe, yanında diz kapaklarına kadar çamurlara bata çıka yürümeye çalışan Ali’nin minimini elini bırakmak istemiyor.
Boynuna dolanan güçsüz kolları da çözmeye cesareti yoktur.
Kucağındaki ıslak, kımıltısız, sessiz bohça ona zaten cansız gibi görünüyor.
Belki kendiliğinden, soğuktan, sudan, havasızlıktan, ezilmekten ölmüştür.
Ananın bir ümidi budur: Yaşamadığını anlayarak, acı çekmeden, kundağı bir tarafa, en az çamurlu, en az batak yere bırakıvermek… Bütün o kıyamet içinde, elinden tuttuğunu ve omuzlarında taşıdığını sürüklerken kucağındakine eğiliyor, dinliyor… Ses işitmemek, hareket duymamak ümidiyle dinliyor ve yavrusunun kısık kısık, ılık ılık ağladığını duyuyor, “eyvah!” diyor.
Bu sırada, ilerleyen kafile, selin batıra çıkara, vura çarpa sürüklediği bir yıkıntıdan başka bir şey değildir.
Karanlığın içinde düşerek çamurlara gömülenler, üstüne basılarak ezilenler çoktur.
Ayşe, hâlâ yükünü atmaya razı olamıyor.
Yüzü ve vücudu belki de, yağmurdan fazla döktüğü soğuk terle ıslanmıştır.
Soluk soluğadır.
Dizlerinde, ayaklarını çamurdan çekebilecek güç gittikçe azalıyor, kollarında ve boynunda öyle bir kesiklik, bir uyuşma, bir karıncalanma, sonunda bir duymayış var ki… Gözlerini kapıyor, sol kolunun 42 2.
ÜNİTE HİKÂYE açılıp yükünü, kendiliğinden bıraktığını ancak yarı anlayabiliyor.
Şimdi göğsünün üstünde başka bir yük, daha ağır fakat daha sıcak, daha canlı, soluyan ve sarılan birini duyuyor: Ali, gemi azıya almış, bir atın arkasından, üzengiye takılı çekilen bir ceset gibiydi, yürümüyordu, yüzükoyun, elinden anasına bağlı sürükleniyordu.
İşte o, şimdi, bağrının üzerindedir.
Uzun bir özlemden sonra birbirlerine kavuşmuşlar gibi sokuluyorlar, belki seviniyorlar.
Kaçma süregitmede, yağmur ve çamur da beraber… Böyle birkaç saat mi, yoksa birkaç dakika mı gene koşuyoruz sanıyorlar.
Ayşe tükeniyor, demin yolda bıraktıkları at gibi yere uzanıvereceğini anlayarak, haykırmak, birini imdadına çağırmak istiyor.
Gene koşuyor ve birden, şaşılacak bir hafiflik, bir canlılık duyuyor, ileriye atılıyor.
Neden sonra anlıyor ki boynundan sarılan zayıf ufak kollar artık yoktur: Emine de dökülmüştür.
Çık sırtıma Ali, diyor, iyice sarıl, sıkı sarıl, sakın gevşeme!
Ve böyle, kanının son ateşini yakarak, kayıp düşerek, gene kalkarak, gene yuvarlanarak yağmur, ter, gözyaşı yüzünü yıkaya, sürekli, mola vermeden, yürüyor.
Ali’sini kurtarmış olmak sevinciyle.
Öbür felâketlere katlanıp ümit içinde yürüyor, kafileye yetişiyor, kafilenin önüne geçiyor, kafileyi geride bırakıyor ve tan ağarırken ay yıldızlı bir ıslak bayrak çekili küçük bir kasabaya varıyor.
Yükünü bir cephane sandığının üstüne indiriyor: “Kurtulduk Ali, diyor.
Kalk Ali!” Ali kalkmıyor, kımıldamıyor.
Ayşe saatlerden beri bir ceset taşıdığını anlamıyor, anlamak istemiyor, hâlâ: “Kalk Ali, kurtulduk Ali.
“Diyor, gülümsüyor, kesintisiz, geceki yağmur gibi dökülen coşkun gözyaşları içinde gülümsüyor.
Hizmetçi donuk, cansız, katı, suyu çekilmiş kuru böcekkabuğu gözlerini işaret etti: - Bey, dedi, işte o günden beri ben ağlayamam, ağlamak istesem de bilmem ki neden gözlerimden yaş gelmiyor!...
Refik Halit KARAY, Gurbet Hikâyeleri Metinde Geçen Kelime ve Kelime Grupları beygir: At.
eğer: (eyer) Binek hayvanlarının sırtına konulan, oturmaya yarayan nesne.
kafile: Birlikte yolculuk eden topluluk.
üzengi: Eyerin iki yanında asılı bulunan ve hayvana binildiğinde ayakların basılmasına yarayan, altı düz demir halka.
terki: Eyerin arka bölümü.
43 2.
ÜNİTE HİKÂYE Bilgi Kutusu  Hikâye (Öykü) Gerçek ya da gerçeğe yakın bir olayı aktaran kısa, düzyazı şeklindeki anlatılara denir.
Hikaye kısa oluşu, yalın bir olay örgüsüne sahip olması, genellikle önemli bir olay ya da sahne aracılığıyla tek ve yoğun bir etki uyandırması ve az sayıda karaktere yer vermesiyle roman ve diğer anlatı türlerinden ayrılır.