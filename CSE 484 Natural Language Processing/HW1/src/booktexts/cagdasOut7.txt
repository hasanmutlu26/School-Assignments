Bu geçişler zamanla SSCB’ye karşı ABD’nin güç gösterisine dönüştü.
ABD ve İngiltere kendilerine düşen Alman topraklarını birleştirerek bu topraklara Bizonia (Bizonya) adını verdi.
Daha sonra Fransa’nın kendine düşen kısmı bu birliğe katmasıyla birliğin adı Trizonia (Trizonya) oldu.
Bu birleşmeden rahatsız olan SSCB, Batı Berlin’e kara yolu geçişlerini engelledi.
Bunun üzerine hava kuvvetleri güçlü olan ABD, hava köprüsü kurarak uçaklarla şehrin her türlü ihtiyacını karşıladı (Görsel 3.2).
Berlin Buhranı bazen müzakere bazen de tartışma ortamında bir süre devam etti.
Almanya’yı bölerek hata yaptığını anlayan İngiltere, Fransa ve ABD yönetimleri, 23 Mayıs 1949’da Federal Almanya Cumhuriyeti (Batı Almanya) adıyla demokratik ve bağımsız bir devletin kurulmasını sağladı (Harita 3.2).
SSCB, kendisine kalan bölgede Ekim 1949’da Demokratik Almanya Cumhuriyeti’ni (Doğu Almanya) kurdu.
Kasım 1949’da aynı durumu Berlin şehrinde de uygulamaya koyarak komünist belediye meclisini oluşturdu.
Batı Berlin’de de farklı bir yapılanmaya gidildi.
Böylece Berlin şehri resmen bölünmüş oldu.
Bu gelişmeler, II.
Dünya Savaşı’nda oluşan Müttefik Blok’un çöktüğünün ve dünyanın Doğu-Batı olarak ikiye ayrıldığının en bariz göstergeleri oldu.
Görsel 3.2: Berlin’e açılan hava köprüsü Harita 3.2: İkiye bölünmüş Almanya ve Berlin ALMANYA 0 100 200 km 1.
Bayraklar işgal bölgelerini gösterir.
2.
(--) Çizgiler Berlin’e açılan hava koridorunu gösterir.
0 1000 2000 km Kuzey Güney Batı Doğu 101 3.1.3.
Avrupa Birliği “…Her biri kendi bağımsız kültürüne sahip halklar arasında ortak bir kültür yaratmanın en etkili yolu dindir.
(…) Avrupa’yı Avrupa yapan ortak Hristiyan geleneğinden ve bu ortak Hristiyanlığın beraberinde getirdiği ortak kültürel unsurlardan söz ediyorum.
(…) Sanatımız Hristiyanlığın içinde gelişmiştir.
Avrupa hukuku son döneme kadar Hristiyanlık içinde kökleşmiştir.
Bir Avrupalı birey Hristiyanlık dinine inanmayabilir ama söylediği, yaptığı her şey Hristiyanlık mirasına dayanacaktır.
Yalnızca Hristiyanlık kültürü, bir Voltaire (Volter) veya Nietzsche (Niçe) yaratabilirdi.
Avrupa kültürünün Hristiyanlık inancının tamamen yok olmasına katlanabileceğine inanmıyorum” (Görsel 3.3).
İngiliz Tarihçi Norman Davies, Avrupa Tarihi, s. 26 Görsel 3.3: Papa François (Fransua) tarafından Roma Antlaşması’nın 60. yıl dönümünde AB üyesi ülke liderlerinin Vatikan Apostolik Sarayı’nda kabulü (2017) Avrupa; 20. yüzyılda iki dünya savaşını, bu savaşlarda milyonlarca Avrupalının öldürülmesini, iktidarların düşmanlıklarını, marjinal rejimlerin yayılmasını ve büyük ekonomik krizi kapsayan felaketleri yaşadı.
Bütün bu acı tecrübeleri yaşamış savaş sonrası kuşağın önde gelen Avrupalı siyasetçileri, birbirlerinin siyasal tercihlerini bir kenara bırakarak iş birliği yoluna gittiler.
Alman Konrad Adenauer (Konrad Adenaver), Fransız Robert Schuman (Robert Şumen) ve Belçikalı Paul Henri Spaak (Pol Henri Sıpaak) farklı ulusal amaçları olsa da daha güvenli bir Avrupa meydana getirmek için birlikte çalıştılar.
Ortak amaçları 1918’de kimsenin başaramadığı görevi üstlenmekti.
Versay Antlaşması’nın doğurduğu olumsuz koşullar; 1929’daki ekonomik çöküşün, Nasyonal Sosyalist Partinin iktidara gelmesinin ve II.
Dünya Savaşı’nın sebebi olarak görülüyordu.
Yapılacak iş birliği ile Avrupa, savaş sonrası dönemin iki süper gücü karşısında üçüncü güç olarak ortaya çıkabilirdi.
II.
Dünya Savaşı’ndan sonra Avrupa ve gelişmiş ülkeler uluslararası ve Avrupalı yeni kurumlar inşa etmeye yöneldiler.
Siyasal hatta anayasal bütünleşmenin iktisadi birliktelikten geçtiği kısa sürede anlaşıldı.
Batı Avrupa, emek ve sanayicilerin dağılımının yapılabileceği tek pazar hâline getirilmeliydi.
Bu süreç kömür ve çelik sanayilerini bütünleştirme ile başladı.
1950’de Schuman Planı ile Kömür ve Çelik Birliği (Görsel 3.4) kuruldu.
Fransa ile Almanya arasındaki ilişkilerde de gelişmeler yaşandı.
Görsel 3.4: Avrupa Kömür ve Çelik Birliği 102 Fransa, Batı Almanya, İtalya ve Benelüks ülkeleri (Belçika, Hollanda, Lüksemburg) 1951’de Avrupa Kömür ve Çelik Topluluğunu (AKÇT) kuran Paris Antlaşması’nı imzaladı.
Bu altı ülke, 1957’de daha ileri bir adım atarak Roma Antlaşması’nı imzaladı ve 180 milyon insanı kapsayan Avrupa Ekonomik Topluluğunu (AET) ve 1967’ye kadar ayrı bir örgüt olarak işlev gören Avrupa Atom Enerjisi Topluluğunu kurdu (Görsel 3.5).
1967 Brüksel Antlaşması ile üç örgüt Avrupa Topluluğu (AT) adı altında birleştirildi.
1992 Maastricht (Mastrikt) Antlaşması ile örgütün adı Avrupa Birliği (AB) olarak değiştirildi (Görsel 3.6).
Hedef en fazla 15 yıl içinde, gümrük birliğini kurup birlik içinde kişiler, sermaye ve hizmetler için tam bir hareket özgürlüğü oluşturmaktı.
Aynı zamanda yasalar birbirine uyumlu hâle getirilecek ve ticaret politikaları zamanla birleştirilecekti.
Türkiye AB’ye 1959’da üyelik için resmen başvurdu.
1963 Ankara Antlaşması’nı ve 1973 Katma Protokolü’nü imzaladı.
1987’de tam üyelik başvurusunda bulundu.
1996’da Gümrük Birliğine dâhil oldu.
Türkiye, 1999 Helsinki Zirvesi ve 2005 tam üyelik müzakerelerine rağmen AB’ye alınmadı.
Ekonomik ve demokratik açıdan zayıf olan birçok Avrupa ülkesinin birliğe alınıp Türkiye’nin bekletilmesi ve birliğin içindeki tüm devletlerin Hristiyan olması AB’nin kimliğini sorgulanır hâle getirdi.
Görsel 3.5: Avrupa Atom Enerjisi Topluluğu Görsel 3.6: Avrupa Birliği 3.2.1.
Avrupa Sömürgeciliğine Karşı Başkaldırı XX.
yüzyılın başlarında zirveye çıkan sömürgecilik, II.
Dünya Savaşı sonrasında bitme noktasına geldi.
I.
Dünya Savaşı’ndan beri Asya ve Afrika’da olgunlaşan milliyetçi hareketler 1929 Ekonomik Buhranı’yla güçlendi ve 1945’ten sonra sömürge konumundaki ülkeler bağımsızlıklarını kazanmaya başladı.
II.
Dünya Savaşı’nda eski sömürge sisteminin zayıflığı ortaya çıktı.
Savaş yıllarında sömürgeler daha bağımsız hareket edebildi ve sömürgelerin ulusal kimlikleri gelişti.
Savaş, Avrupalı ulusları kurtarmak için askere alınmış yüz binlerce Hintli ve Afrikalıya kendi yaşam koşulları ile Avrupalılarınkini karşılaştırma fırsatı verdi.
Yerli halklar, ülkelerinin zenginliklerinin yabancılarca sömürülmesine son verilmesi gerektiğini savundular.
Avrupa’da eğitim alan sömürge halklarının seçkinleri, milliyetçilikle demokrasiyi öğrenmiş olarak bağımsızlık talebinde bulundular.
Mahatma Gandi, Suharto, Ho Şi Min gibi liderler toplumsal hareketlere yön verdiler.
Savaşın sona ermesiyle sömürge sisteminde pek çok sorun ortaya çıkmaya başladı.
Avrupalı devletler otoritelerini zorla uygulayabilecek güçte değildi.
Batı Avrupa’nın bağımlı olduğu ABD, eski tarz sömürgeciliğe karşıydı.
Birleşmiş Milletlerin tavrı da aynı yöndeydi.
Soğuk Savaş Dönemi’nde sömürgeler ve diğer bağımlı ülkeler, rakip süper güçlerden yardım isteyerek hareket alanlarını genişletirken bu devletler arasındaki görüş farklılıklarından da istifade ettiler.
Sömürülen ülkelerdeki milliyetçilik ve sosyal devrim, yabancıların siyasi ve ekonomik sömürüsüne başkaldırı niteliği kazandı.
Sömürülen ülkelerdeki bu başkaldırı, her şeyden önce Avrupalıya yöneldi.
Milliyetçilik aynı zamanda yoksulluğa karşı bir mücadele özelliği de yansıttı.
Toplumun büyük kesiminin ASYA VE AFRİKA’DAKİ SÖMÜRGECİLİK FAALİYETLERİ VE BAĞIMSIZLIK MÜCADELELERİ ÇERÇEVESİNDE MEYDANA GELEN OLAYLAR 3.2 103 fakirliğine karşın küçük bir azınlığın zenginliğe sahip olması sömürülen halklar arasında tepkiye sebep oldu.
Bu halklar ekonomik yapının mevcut hâlini sömürgeci güçlerin adaletsizliğine ve kayıtsızlığına bağladılar.
Bu şartlar altında sömürgeci egemenliğinde bulunan bölge ve ülkeler kendi içlerinde örgütlenmeye başladılar.
Yirmi yıldan az bir sürede, 1945’ten 1965’e kadar Avrupa’nın Asya, Afrika ve Endonezya’daki hemen hemen tüm sömürgeleri bağımsızlıklarını kazandı.
Onları 1970 ve 1980’lerde diğer sömürgeler izledi ve Britanya’nın 1999’da Hon Kong’u Çin’e devretmesiyle sömürge çağı simgesel olarak sona erdi (Harita 3.3).
3.2.2.
Hindistan ve Pakistan 18. yüzyılın ortalarından itibaren İngiliz sömürgesi olan Hindistan’da yerli halk İngiliz yönetimine karşı çetin mücadeleler verdi.
Hindistan, bağımsızlığını kazanmak amacıyla I.
Dünya Savaşı’nda İngiltere’ye 985 bin asker verdi.
Oysa İngiltere, savaş sonrasında Hindistan’a vadettiği hakları vermedi.
II.
Dünya Savaşı başlayınca İngilizler, Hindistan’ın Müttefikler yanında savaşa girdiğini ilan etti.
Hindistan’daki Kongre Partisi, hükûmetten çekildi ve Hindistan’a tam bağımsızlık verilmedikçe İngilizleri desteklemeyeceklerini ifade etti.
Bunun üzerine İngiliz yönetimi, her türlü bağımsızlık vaadini reddederek tüm muhalefeti baskı altına aldı ve ulusal hareketin başını çekenleri tutukladı.
1945, İngiliz yönetiminin büyük güçlüklerle karşı karşıya kaldığı bir yıl oldu.
1945’te Kongre Partisi ile Müslüman Birliği arasında bir yakınlaşma oldu.
İngiltere, 3 Haziran 1947’de İngiliz-Hint İmparatorluğu’nun Hindistan ve Pakistan olarak iki ayrı ülkeye bölünmesinin planlandığını duyurdu.
15 Haziran 1947’de gece yarısı Pakistan ve Hindistan bağımsızlıklarını resmen ilan etti.
Pakistan, toprakları Hindistan’ın doğu ve batısında birbirinden 1800 kilometre uzaklıkta iki ayrı bölge üzerinde kuruldu.
Doğu Pakistan 1971 yılında Pakistan’dan ayrılarak Bangladeş adıyla bağımsızlığını ilan etti.
Ülkelerin Bağımsızlık Yılları 1960’tan Önce 1960-1970 Arası 1970’ten Sonra Cezayir Libya Mısır Sudan Fas Tunus Batı Sahra Moritanya Mali Nijer Çat Etiyopya Somali Kenya Madagaskar Orta Afrika Cumhuriyeti Zaire Angola Namibya Güney Afrika  Cumhuriyeti Kamerun Nijerya Senegal Fildişi Sahilleri Gana Gabon Kongo Botsvana Zimbabve Zambia Malavi Tanzanya Uganda Irak Sudi Arabistan Katar Yemen Suriye Ürdün ÇİN Hindistan Endonezya Malezya TaylandVietnam Laos Kamboçya Birmanya Bangladeş Pakistan Nepal Filipinler Papua Yeni Gine Eski Koloniler Fransız Kolonileri İngiliz Kolonileri Hollanda Kolonileri İngiliz Nüfuz Bölgeleri Harita 3.3: Asya ve Afrika’da bağımsız olan devletler BÜYÜK OKYANUS BÜYÜK OKYANUS BÜYÜK OKYANUS ATLAS OKYANUSU ATLAS OKYANUSU HİNT OKYANUSU 0 750 1500 km 0 750 1500 km 0 1500 3000 km Kuzey Güney Batı Doğu 104 Görsel 3.7: Mahatma Gandi (1869-1948) HINDISTAN ÇİN AFGANİSTAN PAKİSTAN BANGLADEŞ KEŞMİR İngiliz-Hint İmparatorluğu sınırı Harita 3.4: Tarihî Hindistan coğrafyası BÜYÜK OKYANUS HİNT OKYANUSU HİNT OKYANUSU HİNT OKYANUSU 0 250 500 km 20. yüzyılda İngilizleri bölgeden atmak için Hint halkının direnişinde Mahatma Gandi (Görsel 3.7) ve Muhammed Ali Cinnah isimleri ön plana çıktı.
Mahatma Gandi Gandi, 1888-1891 yılları arasında Londra’da hukuk eğitimini aldıktan sonra Güney Afrika’da meslek hayatına atıldı.
Hint halkının kendi kendini yönetmesi yönündeki fikrini yaymak için mücadele verdi.
İngilizlerin yaptığı uygulamalara karşı pasif direniş başlattı.
Çıplak vücuduna bir beyaz bez sarıp, sadece keçi sütü ile beslenerek pasif direnişini sürdürdü.
Gandi’nin mücadele anlayışı düşmanı mahvetmeye değil, zafer kazanmaya yönelikti.
Gandi’ye göre düşmanla iş birliği yapılmamalı, beraber olunmamalı ve çalışılmamalıydı.
Bunun yanında düşmanlara zulmedilmemeli, fiziksel zarar da verilmemeliydi.
‘‘Eğer zalimlere karşı zalimlerin usullerini kullanırsak onlardan farkımız kalmaz.” diyordu.
Gandi, mücadelesinde Hindu-İslam birliğini ve ahimsayı (şiddetten kaçınma) savundu.
1930’da İngiltere’nin Hindistan’da (Harita 3.4) uyguladığı tuz vergisini protesto etmek için “Tuz Yürüyüşü”nü gerçekleştirdi.
1931’de İngiltere ile anlaşarak sivil itaatsizlik mücadelesini sona erdirdi.
İngiltere’nin 1935’te Hindistan Hükûmeti Yasası’nı kabul etmesiyle sınırlı bir kendi kendine yönetim sağlanmış oldu.
Gandi, 30 Ocak 1948’de Delhi’de Müslümanlara olan sıcak ve barışçıl yaklaşımından hoşlanmayan Nathuram Godse (Naturam Gods) adlı Hindu bir fanatik tarafından öldürüldü.
Tarihin en etkili sonuç alma yöntemlerinden olan sivil itaatsizlik ve şiddetsiz eylem, Gandi’nin insanlığa kattığı mücadele türleri oldu ve onunla sembolleşti.
0 1000 2000 km Kuzey Güney Batı Doğu 105 Muhammed Ali Cinnah 1876’da Karaçi’de dünyaya gelen Muhammed Ali Cinnah (Görsel 3.8), Pakistan’ın kurucusudur.
Hindistan Yarımadası’nın Hindistan ve Pakistan olarak iki ayrı devlete ayrılmasının İngiltere’ye kabul ettirilmesi, onun çalışmaları sonucunda gerçekleşmiştir.
Görsel 3.8: Muhammed Ali Cinnah  (1876-1948) Cinnah, Londra’da hukuk eğitimi almıştır.
Önce Hindistan Ulusal Kongresi’ni desteklemiş sonra Tüm Hint Müslümanları Birliğine katılmıştır.
İngiliz egemenliğine karşı Hindular ve Müslümanların siyasal birlik kurmasının gerekliliğini savunmuştur.
İngiltere’nin 1935’te yayımladığı Hindistan Yönetim Yasası Cinnah’ı, Hindistan’da Hindularla Müslümanların bir arada aynı devlet çatısı altında yaşamalarına olanak kalmadığına inandırmıştır.
Cinnah, yaşadığı hayal kırıklıkları üzerine Müslüman milliyetçiliği hareketini başlatmıştır.
Muhammed Ali Cinnah’ın önderliğinde başlayan ve gelişen hareket üzerine 1940’ta Lahor’da toplanan Müslüman Birliği Cemiyeti Kongresi’nde Hindulardan tamamen ayrı ve bağımsız bir Pakistan Devleti kurulması kararlaştırılmıştır.
Cinnah, uzun süren kararlı bir mücadele sonunda Hindistan Yarımadası’nın çeşitli coğrafi bölgelerine dağılmış ve farklı diller konuşan Müslümanları, tek bir ulus ve devlet altında toplamayı büyük oranda başarmıştır.
3.2.3.
Emperyalist Devletlerin Afrika’daki İnsan Hakları İhlalleri  Fransa’nın Cezayir’i İşgali Osmanlı egemenliğinde dayılar (valiler) tarafından yönetilen Cezayir, 1830’da Fransa’nın işgaline uğradı.
Fransa, Cezayir halkının işgal karşısında gösterdiği direnişi kırmak ve bağımsızlık yanlısı hareketlere engel olmak için askerî, siyasi, dinî, kültürel, ekonomik vb.
her türlü baskı yolunu denedi.
Ülkedeki Fransız yönetimine ve onun uygulamalarına karşı uyanışta Abdülhamid Bin Badis’in önderliğinde 1931’de kurulan Cezayirli Müslüman Alimler Cemiyetinin büyük bir etkisi oldu.
Bin Badis, görüşlerini “Dinimiz İslam, dilimiz Arapça, vatanımız Cezayir.” sloganlarıyla dile getirdi.
II.
Dünya Savaşı esnasında ve sonrasında ortaya çıkan siyasi durum, Cezayir halkındaki bağımsızlık düşüncesinin canlanmasını sağladı.
Savaş sonrası 5 Ağustos 1945’te Cezayir’de yapılan törenlere katılanların Cezayir bayrağı taşımaları üzerine işgal kuvvetleri, gerçekleştirdikleri silahlı saldırıda tank ve savaş uçakları kullandılar.
Yaşanan olaylarda en az 40 bin Cezayirli hayatını kaybetti.
Bu olay, tarihe Setif Katliamı olarak geçti.
Setif Katliamı, Cezayirliler tarafından soykırım olarak anılmaktadır (Görsel 3.9).
1948-52 yılları Cezayir’de işgale karşı ayaklanmaya hazırlık yılları oldu.
Bu amaçla kurulmuş olan Demokratik Özgürlüklerin Zaferi İçin Hareket adlı örgütün bünyesinde faaliyetler yürütüldü.
Gerekli hazırlıklar yapıldıktan sonra 1 Kasım 1954’te bir bildiriyle halk silahlı ayaklanmaya çağrıldı ve işgale karşı silahlı mücadele başlatıldı.
Önce Avles ve Kabiliye’de başlatılan silahlı mücadele çok kısa sürede 30 şehirde koordineli ve eş zamanlı olarak yayıldı.
Ayaklanmanın merkezîleştirilmesi amacıyla Ulusal Kurtuluş Ordusu adında bir teşkilat oluşturuldu.
Görsel 3.9: Setif Katliamı sonrası yapılan gösteriler 106 CEZAYİR FAS MALİ NİJER LİBYA TUNUS İSPANYA İTALYA PORTEKİZ MORİTANYA Cezayir Setif Harita 3.5: Cezayir BÜYÜK OKYANUS BÜYÜK OKYANUS ATLAS OKYANUSU ATLAS OKYANUSU AKDENİZ HİNT OKYANUSU 0 500 1000 km Görsel 3.11: Setif’te öldürülen Cezayirli Müslümanlar Cezayirli Cemile (Cemile Buhayra) (1935-2018) 1945’teki Setif Katliamı sonrası birçok Cezayirli vatansever öğrenci gibi Cemile Buhayra da (Görsel 3.10) Cezayir Ulusal Kurtuluş Cephesine (FLN) katıldı.
1957’de yakalanarak idama mahkûm edildi.
Uluslararası düzeyde başlatılan medya kampanyası sonrasında idam cezası bozularak 1962’de serbest bırakıldı.
Cemile Buhayra, Cezayir ve Afrika direnişinin simgesi hâline geldi.
Gazete haberinden düzenlenmiştir.
Görsel 3.10 Cemile Buhayra Ayaklanmanın başlamasıyla özellikle kırsal bölgelerdeki Cezayirliler kitleler hâlinde gerilla birliklerine katıldı.
Ulusal Kurtuluş Cephesi sömürge sisteminin kaldırılması, bağımsız Cezayir’in kurulması, inançlara saygı gösterilmesi ve toprak reformu yapılmasını hedeflemişti.
Bu durum Fransa’da tepkiyle karşılandı ve “Cezayir (Harita 3.5) uzun süreden beri Fransız’dır.
Bundan dolayı hiçbir ayrılık kabul edilemez.” şeklinde söylemlerde bulunuldu.
Fransa bu ayaklanmayı bastırabilmek için tam anlamıyla bir vahşet sergiledi.
Cezayir’in her yerinde çok sayıda insan öldürüldü (Görsel 3.11).
Cezayir olayı, Bandung Konfransı ile uluslararası platforma taşındı.
Ayrıca Birleşmiş Milletler gündeminde de yer aldı.
Cezayir’de 1 Kasım 1954’te başlayan ayaklanma, Fransa’da iktidara gelen De Gaulle’ün (Dö Gol) 1962’de Evian Antlaşması’nı imzalayarak Cezayir’in bağımsızlığını tanımasıyla son buldu.
Yeni kurulan devlet Cezayir Demokratik Halk Cumhuriyeti adını aldı.
Tarihî bilgilere göre Cezayir’in bağımsızlık mücadelesi verdiği dönemde nüfusu 8-10 milyon civarındaydı.
Fransız işgal kuvvetleri ülkedeki nüfusun %15’ini (yaklaşık olarak 1,5 milyon) öldürmüştü.
Bu, her aileden en az bir kişinin hayatını kaybetmesi anlamına geliyordu.
0 1500 2500 km Kuzey Güney Batı Doğu 107 1936’da Cezayir milletini keşfetseydim, milliyetçi olurdum.
(…) Bununla beraber Cezayir vatanı için ölmeyeceğim çünkü böyle bir vatan mevcut değil.
Onu keşfedemedim.
Tarihi sorguladım, yaşlıları ve ölüleri sorguladım, hiçbiri bana ondan bahsetmedi.
(…) Rüzgâr üzerine inşa olmaz.
Bu ülkede geleceğimizi her zaman ve tamamen Fransa’ya bağlamak için bütün bulutları, bütün umutları yok ettiler.
1943’te Cezayirli Müslümanlara karşı sistematik ret, bütün asimilasyon politikaları savunucularının cesaretini kırmıştır.
Bu politika, bugün herkesin gözünde ulaşılmaz bir kuruntu, sömürgeciliğin hizmetine konmuş tehlikeli bir makine olarak beliriyor.
(…) Bundan sonra bir Müslüman Cezayirli, Cezayirli Müslüman olmaktan başka bir şey istemeyecektir.
Langlois, 20. Yüzyıl Tarihi’nden uyarlanmıştır.
Cezayir Güney Afrika  Güney Afrika’da (Harita 3.6) nüfusun %20’sini oluşturan beyaz azınlık, büyük çoğunluğu yerli olan siyahi halk üzerinde ırk ayrımcılığını [apartheid (apartheyd)] esas alan bir terör yönetimi sergiledi.
Ekonomi, eğitim ve politikayı kendi tekelinde tutan beyaz yönetim siyahi insanları dışladı.
En küçük suçlar bile en ağır şekilde cezalandırılmaktaydı.
Madiba lakabıyla anılan Nelson Rolihlahla Mandela (Nelsın Rolilala Mandela), bu şartlardaki bir ülkede verdiği mücadele ile Güney Afrika'nın seçimle iktidara gelen ilk siyahi devlet başkanı oldu.
Nelson Mandela, 1942’de Witwatersrand (Vitvatırsrend) Üniversitesinin hukuk bölümünü bitirerek ülkenin ilk siyahi avukatı oldu.
Irk ayrımına karşı yerli halkın kurduğu Afrika Millî Kongresi’ne katıldı (1944) ve kısa zamanda kongrenin Gençlik Birliğine başkan seçildi.
Siyahilerin kurtuluş hareketinin liderlerinden biri oldu (1948).
Güney Afrika Cumhuriyeti Namibya Botsvana Zimbabve Mozambik eSwatini Lesotho Angola Zambiya Harita 3.6: Güney Afrika Cumhuriyeti BÜYÜK OKYANUS ATLAS OKYANUSU ATLAS OKYANUSU HİNT OKYANUSU HİNT OKYANUSU 0 500 1000 km 0 1500 2500 km Kuzey Güney Batı Doğu 108 Eğer Onları Affetmezsek... Nelson Mandela’yı özel kılan ve birçok insanın onu ayrı bir yerde görmesini sağlayan yanı, ırk ayrımı yapan eski Güney Afrika yönetimine karşı kırgın, buruk ifadeler kullanmamasıydı.
Mandela, verdiği bir röportajda bağışlayıcı bir tutuma nasıl vakıf olduğunu şu sözlerle anlatıyordu: “Eğer onları affetmezsek kırgınlık ve intikam duyguları hep var olacaktır.
Biz ise geçmişi unutalım, şu ana ve geleceğe bakalım ama geçmişte yaşanan acımasızlıkların da bir daha yaşanmasına asla izin vermeyelim diyoruz.” 3.2.4.
Orta Doğu’da Baas Rejimleri Yeniden doğuş anlamına gelen Baas, Orta Doğu’da özellikle Suriye ve Irak’ta ortaya çıkan siyasi bir harekettir.
Arap sosyalizminin yöntemleriyle Arap dünyasında bir yeniden doğuş gerçekleştirmeye çalışan siyasal anlayışa ve partilere verilen isimdir.
İdeolojik Yapı ve Olgunlaşma Suriye ve Irak’ta 1950’li yıllardan itibaren kendini hissettiren fakat iktidarı 1960’lı yıllarda ele geçiren Arap Baas Sosyalist Partisi, Arap milliyetçisi ve Marksist olan Salah Bitar ve Mişel Eflak tarafından 1943’te kurulmuştur.
Baas, Suriye milliyetçiliğinden ziyade Arap milliyetçiliğini esas almıştır.
Programında Suriye, Irak, Filistin ve Ürdün’ü bir araya getirmeyi hedefleyen Büyük Suriye projesi vardır.
Parti programında; partinin millî, sosyalist, halkçı ve devrimci olduğu, tek bir Arap devletini hedeflediği ve dış politikada Arap milliyetçiliğini esas aldığı vurgulanmıştır.
Baas ideolojisinin sosyalizme yakınlığı, bu ülkelerdeki tarihî yaşanmışlıkların bir sonucudur.
Emperyalist Batı’ya olan karşıtlık, Suriye ve Irak’ı Sovyetler Birliği’ne yakınlaştırmıştır.
Parti, enerjisini Panarabizmden almıştır.
BAAS REJİMİ Mandela (Görsel 3.12); izinsiz yurt dışına çıkmak, halkı kışkırtmak, sabotaj ve suikastlar düzenlemek iddialarıyla yargılandı.
Mandela, halkın tamamının temsil edilmediği bir parlamentonun çıkardığı kanunlara uymak zorunda olmadığını savundu.
Güney Afrika’nın beyaz yönetimi tarafından ömür boyu hapisle cezalandırıldı (1964).
Mandela ırk ayrımına karşı mücadele eden Afrikalı siyahilerin sembolü oldu.
1980'li yıllarda ırkçılığa karşı mücadelenin bütün dünyada yoğunlaşması üzerine adı geniş kitlelere yayıldı.
1990’da Devlet Başkanı De Klerk (Dö Klerk) tarafından serbest bırakılmasına, Güney Afrika siyahilerinin yanında birçok beyaz da sevindi.
“Mücadele benim hayatımdır.
Hayatımın sonuna kadar siyahilerin bağımsızlığı için mücadele edeceğim.” şeklinde ifade ettiği sözleri, Mandela’yı halk arasında bayraklaştırdı.
Mandela, 1990’da hapisten çıkınca demokratik bir Güney Afrika kurulması için çalıştı.
1994 seçimlerini kazanarak ülkenin ilk siyahi cumhurbaşkanı oldu.
Afrikalılar, Mandela’yı bir özgürlük savaşçısı olarak kabul etti.
Görsel 3.12: Nelson Mandela  (1918-2013) 109 0 750 1500 km İktidara Giden Baas 1958 yılı, Suriye ve Irak’taki Baas partileri için uzun vadede iktidara giden yolu açacak gelişmelere sahne oldu.
1958’de Suriye ile Mısır arasında Panarap idealinin (Harita 3.7) ilk somut adımı atılarak Birleşik Arap Cumhuriyeti (BAC) kuruldu.
Irak, bu duruma Ürdün ile Arap Federal Birliğini kurduğunu duyurarak karşılık verdi.
BAC’ın kuruluşu, Hafız Esad’ın (Görsel 3.13) başını çektiği Baasçı subayların 1959 yılının sonuna doğru istifasına yol açtı.
Suriye’nin 1961’de Birleşik Arap Cumhuriyeti’nden ayrılmasıyla birlik dağıldı.
Baas, ilk olarak 1963’te Irak’ta yapılan askerî darbeyle iktidar oldu.
Fakat bu ilk deneyim uzun sürmedi ve dokuz ay sonra karşı darbe yaşandı.
Beş yıllık bir mücadelenin sonunda Irak’ta 35 yıl sürecek Baas rejimi, 1968’de iktidara geldi.
Suriye’de ise Irak darbesinin verdiği cesaretle yapılan darbe günümüze kadar devam eden Baas rejiminin temellerini attı.
1970’teki darbe sonrası Hafız Esad, 1971’deki halk oylamasıyla ülkenin ilk Nusayri devlet başkanı oldu.
Baas, iktidara Görsel 3.13: Hafız Esad (1930-2000) PANARABİZM Verimli Hilal ve Büyük Suriye planlarının yanı sıra Mısır, Suriye ve Lübnan’ın birleşme çabalarında da kendini gösteren Arap birliği hareketidir.
Harita 3.7: Panarap idealini gösteren harita Büyük Arap Birliği Büyük Suriye Projesi Mısır Libya Tunus Cezayir Fas AKDENİZ Türkiye İran Suriye Irak KARADENİZ HAZAR DENİZİ Suudi Arabistan Ürdün Sudan Yemen Umman BAE Katar Kuveyt Filistin İsrail Somali HİNT OKYANUSU Eritre Cibuti Güney Etiyopya Sudan ATLAS OKYANUSU Moritanya Mali Nijer Çat Kuzey Güney Batı Doğu 110 gelmesiyle yönetim kademesindeki Sünni ağırlığını ortadan kaldırmak için büyük tasfiye hareketine girişti.
Yönetime karşı 1973’te özellikle Hama ve Humus gibi kentlerde yoğunlaşan gösterilerde asker ve sivil halk arasındaki çatışmalarda birçok insan hayatını kaybetti.
1970’li yıllar, Suriye’de Esad’a karşı muhalefetin örgütlenmesinin hızlandığı yıllar oldu.
Muhalifler içerisinde taraftarı en çok olan Müslüman Kardeşler (El-İhvan El-Müslimin), 1982’de Hama’da ayaklandı.
Çeşitli kaynaklara göre bu olaylar esnasında Görsel 3.14: Saddam Hüseyin (1937-2006) hükûmet güçleri 10 bin ila 25 bin insanı öldürdü.
Irak’ta 1979’da yönetimi Saddam Hüseyin (Görsel 3.14) ele aldı.
Saddam Hüseyin, yönetime hâkim olduğu yıllarda sistematik bir baskı ve korku politikası uygulayarak rejimin otoriter ruhunu canlandırdı.
Irak’taki Baas rejiminin icraatlarından ilki, 1972’de ülkedeki enerji sektörlerinin millîleştirilmesi oldu.
Rejim, bu politikasıyla ekonomik kalkınmayı sağlayarak hem halk nazarındaki yerini sağlamlaştırmak hem de Baas ideolojisi doğrultusunda ülkedeki yabancı güçlerin etkisini azaltmak istedi.
Suriye ve Irak’taki rejimler zamanla aile ve mezhep odaklı politikalar izlemeye başladı.
Her iki ülkenin kendi düzeninde uyguladığı şiddete dayalı ve hukuk dışı uygulamalar, Suriye’de Müslüman Kardeşler muhalefetini, Irak’ta ise farklı Şii grupların ayaklanma ve isyan kültürünü temellendirdi.
Saddam Hüseyin’in laik Arap milliyetçiliğine dönüşen katı rejiminin laik yönü Şiileri, Arap milliyetçiliği yönü ise Kürtleri rejime düşman bir tutum sergilemeye yöneltti.
Suriye ve Irak’taki Baas rejimlerinin ortak paydası, etkin bir muhalefete izin verilmeyen tek partili otoriter rejim olmalarıydı.
Suriye ve Irak’taki Baas rejimleri, iktidarları boyunca kendi sınırlarını aşan stratejik hedeflere nüfuz etme çabalarına girişti.
Suriye, kendisinden koparılmış olarak gördüğü Lübnan, Ürdün, Filistin ve Hatay’ı da kapsayan Şam merkezli Büyük Suriye’yi Panarap idealinin ön şartı olarak gördü.
Irak ise Arap birliğinin Bağdat merkezli ve Basra eksenli bir alanda gerçekleşebileceğini düşünerek Kuveyt, Mezopotamya, Şattü’l Arap ve İran’ın Huzistan bölgelerini de kapsayan Büyük Irak idealini aynı hedefin ön şartı olarak gördü.
Dünyada Soğuk Savaş’ın yaşandığı dönemde Hafız Esad, başından beri Doğu’nun lideri Sovyetler Birliği ile sıkı ilişkiler kurarken Saddamlı Irak, 1991 Körfez Savaşı’na kadar Amerika ve Batı dünyasının sadık bir müttefiki oldu.
Suriye’de ordu, Sovyetler Birliği’nin yardımlarıyla modernize edilip güçlendirilirken bürokrasinin genişletilmesi de başta Suudi Arabistan olmak üzere Körfez ülkelerinden alınan mali yardımlarla sağlandı.
Saddam Hüseyin yönetimi ise Batı’nın Orta Doğu politikası açısından hem İran’daki İslami rejimin yayılmasını engelleme hem de Sovyet dostu Suriye’nin bölgesel güç olma yolundaki hesaplarını önleme görevini üstlendi.
Saddam ve Hafız Esad dönemleri; siyasal yapıdan orduya, ekonomi politikalarından sosyal dönüşüme kadar birçok alanda benzerlikler gösterdi.
Fakat aralarında yaşanan rekabet ve çıkar çatışması, iki ülkeyi birbirinden uzaklaştırdığı gibi Baasçılık ve Panarap idealinin içinin boşalmasına da sebep oldu.
111 Görsel 3.15: Mustafa Kemal Atatürk 3.2.5.
Atatürk Önderliğindeki Türk Millî Mücadelesi’nin Bağımsızlık Mücadelesi  Veren Milletlere Etkisi Mustafa Kemal’in (Görsel 3.15) Anadolu’da emperyalistlere karşı başlattığı Türk Millî Mücadelesi, XX.
yüzyılda emperyalizme ilk büyük darbeyi vurmuştur.
Mustafa Kemal; Kurtuluş Savaşı’ndaki rolü ve savaş sonrası gerçekleştirdiği siyasi, ekonomik, kültürel ve sosyal alanlardaki inkılap hareketleriyle geri kalmış ve sömürge durumundaki milletlere örnek teşkil etmiştir.
Millî Mücadele yıllarında İslam dünyası emperyalizmin baskısı altındadır.
Fas, Cezayir, Tunus, Libya, Mısır, Hindistan, Suriye ve Irak Müslümanları kendilerine önderlik edecek bir gücün arayışı içindedirler.
Hatta emperyalizme karşı ortak bir cephenin oluşturulması en büyük dilekleridir.
Dönemin en güçlü emperyalist devleti olan İngiltere’nin İslam coğrafyasındaki sömürge uygulamaları Müslümanların tepkisini artırmıştır.
İngiliz Başbakanı Lloyd George’un 26 Şubat 1920’de Avam Kamarasında söylemiş olduğu “Biz dünyanın en büyük İslam devletiyiz.
Britanya İmparatorluğu nüfusunun dörtte biri Müslüman’dır.” şeklindeki sözleri, İslam dünyasındaki İngiliz egemenliğinin açık kanıtıdır.
Mustafa Kemal Atatürk’ün Batı emperyalizmi ve sömürgeciliğine karşı Türk milletiyle bütünleşerek verdiği savaş ve bu savaşın sonunda kazandığı zafer, mazlum milletlere bağımsızlık umudu vermiştir.
Atatürk ilk kez Batılı emperyalistlerin mağlup edilebileceğini mazlum milletlere göstermiştir.
Bu durum dünyada pek çok millet üzerinde etkili olmuştur.
Bu etkinin Fas’tan Endonezya’ya kadar uzanan geniş İslam dünyasında ve birçok Afrika ülkesinde ne kadar derin olduğu, bu toplumların bağımsızlıklarına kavuştuklarında ifade ettikleri Atatürk hayranlığında görülür.
Tunus’ta Habib Burgiba’nın, Mısır’da 1952’de krallığı deviren Genç Subaylar Hareketi üyelerinin, Endonezya’da Sukarno’nun açıklamaları bunu göstermektedir.
Falih Rıfkı Atay, 1943’te Hindistan’da Gandi’nin kayınpederinin “Biz, Doğu milletlerinin Batı emperyalizminden tam bağımsızlıkla kurtulabileceğine Atatürk’ün zaferiyle inandık.” dediğini nakleder.
Atatürk ve Millî Mücadele, Hindistan’da Gandi, Pakistan’ın kurucusu Muhammed Ali Cinnah, Cezayir milliyetçileri ve Afrika ile Asya’nın diğer mazlum milletleri için örnek olmuştur.
Cezayir’de Fransızlara karşı girişilen savaşta gönüllülerin kimliklerini öğrenmek isteyen Fransızlar, her defasında Mustafa Kemal’in kalpaklı fotoğrafını bulmuşlardır.
Atatürk, ezilen milletlere sadece bağımsızlık mücadelelerine girişme konusunda değil, inkılapçı hareketleri gerçekleştirme konusunda da yol gösterici olmuştur.
112 Güney Afrika  Cumhuriyeti Cezayir Mısır Yemen Hindistan Endonezya Kazakistan Türkmenistan Özbekistan Harita 3.8: Türk Millî Mücadelesi’nden de etkilenerek bağımsızlık mücadelesi veren ülkelerden bazıları BÜYÜK OKYANUS ATLAS OKYANUSU ATLAS OKYANUSU HİNT OKYANUSU 0 750 1500 km Pakistan’ın kurucusu Muhammed Ali Cinnah, “Türk Kurtuluş Hareketi’nin lideri Mustafa Kemal Atatürk, bütün dünya için bir örnektir.” demiştir.
Hindistan lideri Nehru, Mustafa Kemal’in yalnız Müslüman Hintliler tarafından değil, Hindular tarafından da sevildiğini vurgulamış ve “Kemal Paşa benim kahramanımdı.” demiştir.
Tunus Devlet Başkanı Habib Burgiba, Atatürk’ün zaferlerini örnek alarak kendi milletini de aynı yola sevk edip edemeyeceğini ta Sakarya Savaşı’ndan itibaren düşünmeye başladığını vurgulamış ve Atatürk gibi davranmak, onun gibi olmak istediğini dile getirmiştir.
Afgan Kralı Emanullah Han da Atatürk’ün sadece Türkiye için değil, bütün Doğu milletleri için büyük bir örnek olduğunu vurgulamıştır.
Dediler ki... Sömürge durumundaki tüm İslam âleminde sevinçle karşılanan, diğer dinlere mensup olanlara da ilham kaynağı olan Türk Millî Mücadelesi, mazlum milletlere umut olurken emperyalist güçler için endişe kaynağı olmuştur (Harita 3.7).
Batılı devletler Türkiye üzerindeki yeni istila planlarının tehlikeye girmesinden ve çoğu Doğu’da olmak üzere sömürgeleri altındaki milletlerin bu mücadeleden cesaret alarak bağımsızlık arayışına girmelerinden endişe duymuştur.
Kuzey Güney Batı Doğu 113 3.2.6.
Sömürgeciliğin Afrika’daki Siyasi ve Ekonomik Etkileri Görsel 3.16: Fransız askerleri tarafından köy meydanına toplanan  Afrikalılar Afrika’da yaşanan sorunların temelinde sömürgecilik vardı (Görsel 3.16).
Sınırlar, bölge halkını dikkate almadan Avrupa’daki diplomatik zeminlerde yapılan pazarlıklarla masa başında düz hatlar şeklinde çizildi.
Farklı dil, din ve kültürlere sahip etnik gruplar, birlikten yoksun bir şekilde geniş alanlarda toplatılarak çatışmaların zemini hazırlandı.
II.
Dünya Savaşı sonrası Afrika’da yeni kurulan devletler bir taraftan önceki sömürge yapısını, idare kadrolarını ve adli kurumlarını muhafaza ederken bir taraftan da parlamenter demokrasinin hâkim olduğu rejimler kurdular.
Kısa süre sonra bu ülkelerdeki yönetimler yerlerini askerî diktatörlüğe, tek partiye dayalı ve muhalefetin saf dışı edildiği güdümlü demokrasilere bıraktı.
Afrika’da bağımsızlığını kazanan ülkelerin birçoğunda istikrarsızlık, yolsuzluk, otoriter rejimler ve şiddet olayları görüldü.
BaşGörsel 3.17: Patrice Lumumba (1925-1961) kanlık sistemi ile idare edilen birçok ülkenin demokratikleşme süreçleri askerî darbeler, cuntalar ve askerî diktatörlüklerle sekteye uğradı.
Afrika’da 1960 ve 1980 arası dönemde 70’ten fazla darbe yaşandı ve on üç lidere suikast düzenlendi.
Emperyalist devletlerce çizilen sınırlar, birçok ülke için iç ve dış sorunlara neden oldu.
Afrika toplumu, Avrupa’nın yüzyıllar boyunca geliştirdiği kurumlara sahip değildi.
Halklar; köyle, klanla, etnik yapıyla sınırlı bir çerçevede yaşıyor ve gruba ait olmayanı düşman olarak görüyordu.
Yeni kurulan devletlerdeki zayıf birlikteliği, etnik azınlıklar ve kabile grupları daha da zayıflatıyordu.
Ruanda’da, Hutularla Tutsilerin çatışması binlerce insanın ölmesine neden olmuştu.
Afrika’da dillerin parçalanmışlığı da bölünmeyi etkilemekteydi.
Ayrıca farklı dinlere mensup toplumların birbirlerine olan düşmanlıkları da ayrılıkları artırmaktaydı.
Kimi halklar, çizilen yeni sınırlarla farklı ülkelerin sınırları içinde kalmışlardı.
Örneğin Ashantiler (Aşanti), Gana ile Altın Sahili arasında parçalanmışlardı.
Afrika’da ulusları adına bireysel zenginlikten feragat eden ahlaklı insanlar, dış güçler ve iş birlikçileri tarafından öldürüldü.
Kongolu Patrice Lumumba [Petris Lumumba (Görsel 3.17)] ve Mozambikli bağımsızlık önderi Eduardo Mondlane’in (Edvardo Modliyn) öldürülmesi, bu duruma örnek olarak verilebilir.
Afrika’da belli bir ideolojik görüşe sahip olmayan kabile şefleri arasındaki çıkar çatışmaları, liberal değerlerin geri plana atılmasına neden oldu.
Bağımsızlığını yeni kazanan ülkeler, liberalizmin ilkelerini ve parlamenter rejimi reddettiler.
Milleti savunmaya ve birliği muhafaza etmeye çalışan askerî sınıf, milliyetçi yönetici sınıfı oluşturdu.
Bu sınıf, feodaliteye ve aristokrasiye karşı ekonomik kalkınmayı savunan fakat antidemokratik özelliklere sahip bir sınıftı.
Sömürgeci devletlerin kendi çıkarlarına göre kurmuş oldukları demir yolu ağlarının, yolların ve limanların karmaşıklığı yeni bir ekonomik düzen oluşturma gayretindeki sömürülen devletleri zorladı.
Bu ülkelerde aynı zamanda yerli sermayenin azlığı ve kalifiye eleman eksikliği ülke ekonomilerini olumsuz etkiledi.
Afrika ülkeleri, belli ürünlerin ham madde üreticisi olarak kendi içlerinde rekabetle büyük sanayi güçlerine bağımlıydı.
Fiyatlarda yaşanabilecek küçük düşüşler bütün ekonomik dengeleri altüst etmekteydi.
Afrika kıtasındaki bağımsızlık mücadeleleri II.
Dünya Savaşı’ndan sonra büyük bir hız kazandı.
Özellikle İngiltere ve Fransa’nın II.
Dünya Savaşı sonrası güçlerini kaybetmeleri, bölge üzerindeki hâkimiyetlerini kaybetmelerine neden oldu.
1951’de Libya, İtalya’dan; 1956’da Tunus ve Fas, Fransa’dan ayrılarak bağımsızlığını kazandı.
1957’de Gana, Sahraaltı Afrika’da bağımsızlığını kazanan ilk devlet oldu.
Portekiz‘in Sahraaltı Afrika’dan çekilmesi 1975’e kadar sürdü.
Rodezya (Zimbabve), 1965’te İngiltere’den ayrılarak bağımsızlığını kazandı.
Güney Afrika Cumhuriyeti’ndeki Aparthaid Rejimi ise 1994’e kadar sürdü.
114 ETKİNLİK Afrika Devletleri Üzerine Tartışmalar 2.
Afrika devletlerinin çoğunun siyasi istikrar ve ekonomik kalkınma noktasında yaşadığı zorlukların nedenleri, Afrika tarihçilerinin sömürge sonrası döneme dair en önemli çalışma alanlarından biri olmuştur.
1970’lerde Batı’da muhafazakâr çevrelerde egemen olan bir düşünce akımına göre sorun; iktidarı kötüye kullanan, kalkınma için gelen yardımı cebine indiren Afrikalı siyahi seçkinlerde ve onların çevrelerinde toplanan kliklerindedir (grup).
Buna göre Afrika’nın sorununa bulunacak çözüm, ekonomide devlet sektörünün payının azaltılması ve gelecekteki kalkınmanın piyasa güçleri tarafından şekillenmesine izin vermektir.
İktidarın kullanılma biçiminin ciddi şekilde kötü olduğunu kabul eden başka yorumcular, Afrika yönetiminde bu eğilimin keyfi olmadığına, köklerinin sömürge yönetiminde yattığına ve yeni sömürgeciliğin devamı olduğuna dikkat çekmişlerdir.
Bazı yazarlar sömürge devletlerinin analizinde daha ileri gitmiş, sömürge devletinin otokratik doğasının önemini ana hatlarıyla göstermiş, bu unsurun bürokrasinin merkezdeki vazgeçilmez yerini teşvik ettiğini ve muhalefete fırsat vermediğini ortaya koymuştur.
Bazı yazarlar da dolaylı yönetimin yol açtığı bir soruna değinerek bunun Afrika kabileciliğine yönelişi teşvik ettiğini ve böylece kentli köylü ayrımını derinleştirdiğini öne sürmüştür.
Daha da ileri gidilerek nüfus yoğunluğunun düşük olduğu ülkelerde denetimin zorluğu dolayısıyla Afrika’da devlet inşa etmenin zorluğuna değinilmiştir.
Bu durum geleneksel Avrupa modelinde devlet inşa etme girişimlerinin büyük sorunlar içerdiğini gösterir.
Çevirmen: Taciser Ulaş Belge, 20.
Yüzyılın Uluslararası Tarihi, s. 461 Metinden yola çıkarak Afrika’daki toplumların siyasi ve ekonomik alanda yaşadığı sorunları nedenleriyle tartışınız.
SOĞUK SAVAŞ DÖNEMI’NDE DÜNYADA MEYDANA GELEN EKONOMIK, SOSYOKÜLTÜREL VE BILIMSEL GELIŞMELER 3.3 3.3.1.
İş Hayatında Kadınlar Kadınlar ilk kez Sanayi Devrimi ile bir ücret karşılığı çalışmaya başladı (Görsel 3.18).
Kadınların iş hayatına katılmasında ekonomik nedenlerin etkisi büyüktü.
19. yüzyılda işçilere ödenen ücretlerin yetersiz olması, kadınların aile geçimine katkı sağlamak üzere çalışma hayatına girmesine neden oldu.
İşverenler de birçok işte düşük ücretlerle çalışmaya razı olan kadınları tercih etti.
Teknik gelişmelerin bir sonucu olarak makinelerin imalatta kullanılması da kadınların iş hayatına katılmasında önemli bir etkendi.
Üretimin hızlanması ve belli oranlarda kolaylaşması, kadının bu faaliyetlere katılmasında önemli rol oynadı.
I.
Dünya Savaşı’nda çalışma hayatında kadın iş gücü daha da arttı.
Erkeklerin savaşa gitmesiyle boşalan istihdam alanlarında kadınlar görev almaya başladı.
Bu dönemde kadınlar daha önce Görsel 3.18: Afiş: “Fabrikada hiç çalışmadıkları alanlarda çalıştılar.
Tramvay sürücülüğü, Sağlıklı Yaşam” 115 3.3.2.
ABD Ekonomik Politikalarının Para Piyasalarına Etkileri 1945 yılından sonra iki kutuplu olarak şekillenen dünyada Avrupa sanayisi âdeta yok oldu, yaklaşık 15 yıl süresince ABD’ye kaçan sermaye, kapitalizmin merkezini Londra’dan New York’a taşıdı.
ABD’de ekonomik, askerî, teknolojik ve bilimsel gelişmeler yaşanarak çok büyük bir zenginlik ortaya çıktı.
Savaş sonrasında ABD, sınırlı sermaye mallarının tek kaynağı hâline geldi ve Avrupa’yla gelişen ticarette dolar, etkin olarak kullanılmaya başlandı.
1944 yılında yapılan görüşmeler sonucunda ABD ve İngiltere’nin öncülüğünde uluslararası para sistemi olarak Bretton Woods (Bırettın Vuds) sistemi kuruldu.
Buna göre ABD’nin Washington kentinde Uluslararası Para Fonu ve Dünya Bankası kuruldu.
Yeni oluşturulan uluslararası para sistemi ile dolar altına, diğer ülke paraları ise dolara göre sabitlendi.
Bu şekilde ABD doları dünyada temel para birimi hâline geldi.
Tablo.5: 1870-1989 Reel GSYİH Büyüme Oranları 1870-1913 1913-1950 1950-1973 1973-1989 Avustralya 3,5 2,2 4,7 3,1 Avusturya 2,4 0,2 5,3 2,4 Belçika 2,0 1,0 4,1 2,1 Kanada 4,1 3,1 5,1 3,6 Danimarka 2,7 2,5 3,8 1,7 Fransa 1,5 1,1 5,0 2,3 Almanya 2,8 1,3 5,9 2,1 İtalya 1,9 1,5 5,6 2,9 Japonya 2,3 2,2 9,3 3,9 İsveç 2,2 2,7 4,0 2,0 İsviçre 2,1 2,6 4,5 1,3 İngiltere 1,9 1,3 3,0 2,0 ABD 4,5 3,9 2,8 3,6 Aritmetik ortalama 2,4 2,5 2,0 4,9 Bilsay Kuruç, Bretton Woods Antlaşması’nın 70.
Yılı, Hacettepe Üniversitesi İktisadi ve İdari Bilimler Fakültesi Dergisi, cilt 34, sayı 1. asansörcülük, sayaç okuyuculuğu gibi işler yaptılar.
1920’li yıllardan sonra kadınlar elektrikli aletler, tekstil, gıda üretimi gibi iş alanlarında çalışmanın yanında ticaretle de uğraştılar.
1929 Dünya Ekonomik Buhranı ile kadın iş gücü sayısında yaşanan azalma, II.
Dünya Savaşı’nda yerini artışa bıraktı.
II.
Dünya Savaşı’yla kadının üretimdeki rolü ön plana çıktı.
Ancak savaş sonrası cepheden gelen askerlerin işlerinin başına geçmeleri, kadınların işlerini kaybetmelerine neden oldu.
Kadınlar daha düşük ücretlerle çalışma durumunda kaldı.
Kadınlarla erkekler arasındaki maaş farkı açılmaya başladı.
Savaş sonrası orta sınıfın eğitimli kadınları kendilerine biçilen rollerden hoşnut olmadı.
Simone de Beauvoir (Simon dö Bavuar) kadının rolünü doğanın değil yasaların, gelenek ve ön yargıların belirlediğini ifade etti.
1960’lı yıllarda düşünce yapısında değişimler yaşanmaya başladı.
Bu dönemde pek çok kadın hareketi doğdu.
1966’da Amerikalı Betty Friedan’ın (Beti Firidın) kurduğu National Organization For Women [Neyşınıl Organizeyşın For Vumın (NOW)] bir baskı grubu olarak ortaya çıktı.
Bu gruplar iş, maaş eşitliği, doğum kontrolü gibi konularda geleneksel düşüncenin dışına çıktılar.
Eğitim düzeyi artan kadınlar, siyasal ve sendikal mücadelede aktif rol oynayıp cinsiyete dayalı her türlü ayrımcılığa karşı çıktılar.
116 II.
Dünya Savaşı sırasında Avrupa ülkelerinin sermayelerinde büyük kayıplar oldu, üretim güçleri düştü ve altın stokları eridi.
Bu durum savaş sonrasında dolara talebi artırdı ve dolar kıtlığı yaşanmasına neden oldu.
Avrupa’nın yeniden imarı ve kalkınması hususunda IMF kredileri yeterli olmadığı için ABD, Marshall Planı ile Avrupa ülkelerine yardıma başladı fakat ABD’nin ödemeler bilançosu 1950’lerin başlarında ilk kez açık verdi.
1958’e gelindiğinde dünyada artık dolar kıtlığı değil, dolar bolluğu sorunu ortaya çıktı.
Bu tarihlerde Amerikan doları aşırı değerlenmiş bir para durumuna geldi.
Batı Avrupa ülkeleri ve Japonya, 1960’larda ekonomik olarak güçlenince sahip oldukları doları FED’de [Federal Reserve Bank (Federıl Rizörv Benk)] altına çevirmeye başladılar.
Böylece savaş zamanında altın stoklarında yaşanan kaybı telafi ederek altın rezervlerini büyütmeyi hedeflediler.
ABD bu isteğe karşılık veremeyince ABD’nin altına endeksli sistemine güven sarsıldı.
1960’lı yıllarda uluslararası para piyasalarındaki buhranlar giderek arttı.
Yaşanan enflasyon sonucunda para birimleri değer kaybına uğradı, ekonomik istikrar da darbe aldı.
Örneğin 1964’ten beri sarsılan İngiliz sterlini 1967 yılında %14,3 oranında devalüe (değer kaybetmek) edildi.
Bu süreçten sonra Fransız frankı da baskı altına girerek 1969’da devalüe edildi.
ABD ve diğer piyasa ekonomileri arasındaki enflasyon farkının döviz kurlarında oluşturduğu dengesizlik mevcut sistemi sarstı.
Bu ortamda Japonya, Kanada ve İskandinav ülkeleri paralarını dalgalanmaya bıraktılar.
AET ülkelerinin de ulusal paralarını dolar karşısında dalgalanmaya bıraktıklarını ilan etmesiyle Bretton Woods sistemi yıkıldı.
3.3.3.
Kentleşmenin Ortaya Çıkardığı Sorunlar Soğuk Savaş Dönemi’nin en belirgin toplumsal gelişmesi olarak nitelendirilebilecek etmenlerden biri, dünyanın her yerinde görülen hızlı nüfus artışıydı.
Yaşanan bilimsel ve teknik ilerlemeler nüfus artışının hızlanmasında etkili oldu.
Hastalıkların önlenmesi ve sağlık hizmetlerinin gelişmesi ortalama yaşam süresini olabildiğince artırdı.
Soğuk Savaş Dönemi’nde ekonomi, ulaşım, haberleşme ve teknolojideki hızlı gelişmelerle bilgi ve enformasyon çağına girildi.
Ekonomi ve ticarette globalleşme devri başladı, Batı şehirlerinde nüfus artışları yaşandı.
Şehir merkezleri fakir kesimlerin (işçiler, göçmenler) kaldığı mahallelerle çevrildi (Görsel 3.19).
Irkçı yaklaşımlar ve sosyal ayrımcılığın sonucu olarak bu mahallelerde güvensizlik ortamı hâkim oldu.
Şehir merkezlerini güvenli bulmayan zengin kesimler müstakil evlerin bulunduğu banliyölere (yörekent) yöneldiler.
Onları fabrika ve idare merkezleri takip etti.
Bu bölgelerin aşırı derecede büyümesi bazı şehirlerde [Boston (Bastın), New York, Filedelfiya, Washington] metropol olarak tanımlanacak oluşumlara yol açtı.
II.
Dünya Savaşı sonrası otomobil, toplumun banliyölere yerleşmesini kolaylaştırarak banliyölerin gelişmesinde önemli rol oynadı.
Şehirlerin fiziki yapısını değiştiren otomobiller toplumda yeni bir kültürün doğmasını sağladı.
Ülkeler bütçelerinden önemli paylar ayırarak otobanlar yapmaya başladı.
Evlerde garajların yapılması ve ticaret merkezlerine otoparkların eklenmesi, otomobilin etkilerini yansıtan örneklerdi.
II.
Dünya Savaşı sonrası, savaştan kaçma ya da hayat standartlarını artırma isteği gibi sebeplerle Üçüncü Dünya ülkelerinden Batı şehirlerine göçler yaşandı.
İktisadi ve sosyal şartlar, göçmen işçilerin getto olarak adlandırılan mahallelerde yaşamalarına neden oldu.
Bunun yanında bu büyük yerleşim alanlarında belediye sınırlarının kâğıt üzerinde kalması, metropol içindeki koordinasyon bozukluğunun verimi düşürmesi, hizmetlerin yetersizliği varoşların oluşum sürecini başlattı.
Görsel 3.19: Çarpık kentleşmenin olduğu bir mahalle 117 Kentleşme ile geleneksel insan ilişkileri tamamen farklılaştı.
Çekirdek aile yapılarında parçalanma, doğum oranlarında düşüş, dinî değerlerde gevşeme görüldü.
Kalabalık ve gürültülü ortamlar şiddet ve suç kavramlarının yaygınlaşmasına sebep oldu.
Kalabalık bir ahali...
Suçluluk oranında altı katın üstünde açık bir büyüme gözleniyor.
Bazı yerleşim yerleriyle insanlara karşı işlenen şiddet olaylarının varlığı arasında sıkı bir ilişki mevcut.
Bölünmüş bir ahali...
Her şeyden önce gelir düzeyinden kaynaklanan farklılık ve birçok ayrımcılık.
(…) İşçiler ve memurlar var, orta sınıfın ve üst düzey yetkililerin kaldıkları evler.
(…) Harabe olmuş ve patlamış şehirlerde sosyal sınıflar ve zengin sınıflar birbirinden habersiz.
Aralarında ne birbirine karışma ne de alışveriş var.
İsimsiz bir ahali...
Binlerce örnek üreten bir mimarinin karşısında yeni mahallenin şehirlileri kimliklerini ve değerlerini kaybediyor, betonun monotonluğunda kişiliklerini yitiriyorlar.
Langlois, 20. Yüzyıl Tarihi, s. 452 Şehircilik Üzerine Bakış... Müzik 1960’ların ABD’sinde nüfusun neredeyse yarısı henüz 25 yaşında değildi.
Tüketimi cazip hâle getiren reklamlar ve televizyon, bu genç kitleye dünyanın kapılarını açtı.
Ailevi sorumluluğu olmayan, gelecek için endişe taşımayan bu gençler dünyayı sorgulamaya başladılar.
Tepkiler ilk olarak Beatniks (Bitniks) grubuyla ortaya çıkmaya başladı.
Beatniks grubu ailelerin reddettiği her şeyi benimsedi.
Amerikan hayat tarzını reddeden bu grup daha ziyade siyahilerin yaptığı müzikten esinlenmiş yeni bir müziği, rock and rollu (rakınrol) oluşturdu.
1956-1958 yılları arasında eserleri yorumlayış tarzıyla Elvis Presley [Elvis Presli (Görsel 3.20)], bazıları tarafından putlaştırılırken bazıları tarafından gençliği bozmakla suçlandı.
Beatniks grubundan sonra 1963’e doğru Kalifor3.3.4.
Sanatın Kitleler Üzerindeki Etkisi  Görsel 3.20: Elvis Presley (1935-1977) niya’da, tüketim toplumunun reddedilişini daha ileri boyutlara götürecek olan hippi hareketi doğdu.
Barışa ve şiddet karşıtlığına dayanan bu hareket, düşüncelerini aktarmada müziği bir araç olarak kullandı.
Beatles (Bidıls), Joan Baez (Coan Bayez), Janis Joplin (Cenis Caplin), Bob Dylan (Bob Dilın) bu dönemin sözcüleri oldu.
Hippi hareketi özellikle üniversitelerde etkili oldu.
Bu harekete katılan öğrenciler 1960’lı yıllarda ABD’nin Vietnam’a yönelik politikalarını protesto ettiler.
ABD’de yaşanan bu öğrenci olayları birçok ülkeye yayıldı.
Sinema 1960’lı yıllar boyunca Amerika’da yaşanan toplumsal çalkantı ve buna karşı geliştirilmiş olan değişim arzusu sinema alanında da karşılığını buldu.
1960’larla birlikte ABD’nin Vietnam’daki direniş karşısında başarısız olması, siyahilerin yurttaşlık haklarıyla ilgili sürdürdükleri mücadele, kadınların 118 feminist harekete katılımlarında görülen artış, gençlik ve sol hareketler tüm dünyada olduğu gibi Amerika’da da etkili oldu.
Gençliğin başkaldırarak sokaklara dökülmesiyle gelişen bu hareketler tüm topluma yayıldı.
Toplumsal muhalefeti oluşturan gruplar, yerleşik burjuva düzenine karşı alternatif bir düzen getirmeye çalıştılar.