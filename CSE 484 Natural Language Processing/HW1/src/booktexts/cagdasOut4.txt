II.
DÜNYA SAVAŞI SIRASINDA YAŞANAN INSAN  HAKLARI IHLALLERI 2.4.
II.
DÜNYA SAVAŞI’NIN SIYASI VE EKONOMIK  SONUÇLARI 2.5.
II.
DÜNYA SAVAŞI’NIN KÜLTÜREL, BILIMSEL VE  TEKNOLOJIK GELIŞMELERE ETKISI 2.6.
II.
DÜNYA SAVAŞI’NDA TÜRKIYE’NIN IZLEDIĞI DIŞ  POLITIKA STRATEJILERI 2.7.
II.
DÜNYA SAVAŞI SÜRECINDE TÜRKIYE’DE  MEYDANA GELEN SIYASI, EKONOMİK VE  SOSYOKÜLTÜREL GELIŞMELER 2.
ÜNİTE 54 55 HAZIRLIK ÇALIŞMALARI KAVRAMLAR Bizim Deniz Hayat Sahası Birleşmiş Milletler IMF Yatıştırma Politikası Varlık Vergisi Ortak Refah Alanı Askerî Teknoloji Mihver ve Müttefik Devletler İki Kutuplu Dünya 55 • Savaşın bilime ve sanata etkileri neler olabilir?
• Barışın tesisi noktasında belirlenen değerler her dönemde benzerlik gösterdiği hâlde dünyada barış ortamı oluşturulamamasının nedenleri neler olabilir?
• 21 yıl arayla Avrupa merkezli iki dünya savaşının yaşanması nasıl açıklanabilir?
56 II.
DÜNYA SAVAŞI ÜNİTESİNİN KONULARA GÖRE ZAMAN DİZİNİ 1.
Konu 2.
Konu 3.
Konu Yıl 4.
Konu 5.
Konu 6.
Konu 7.
Konu • Mihver Bloku kuruldu (Almanya -İtalya-Japonya).
1937 • Müttefik Blok kuruldu (Fransa -İngiltere -SSCB).
• Almanya’nın Polonya’ya girmesi ile II.
Dünya Savaşı başladı.
1939 • Türkiye İngiltere Ortaklık Deklarasyonu yayımlandı.
• Ankara Paktı kuruldu (TürkiyeİngiltereFransa).
• II.
Dünya Savaşı Afrika’ya sıçradı.
• Fransa, Almanya’ya teslim oldu.
1940 • Millî Korunma Kanunu çıkarıldı.
• Köy Enstitüleri açıldı.
• Japonya Pearl Harbour Üssü’nü vurdu.
• Atlantik Bildirisi imzalandı.
1941 • Sartre “Özgürlüğün Yolları” adlı roman serisini yazmaya başladı.
• TürkAlman Saldırmazlık Antlaşması imzalandı.
• Nuri Demirağ tasarladığı ilk yerli yolcu uçağını uçurdu.
• Birleşmiş Milletler Demeci yayımlandı.
1942 • Birleşmiş Milletler Bildirisi kabul edildi.
• Almanya V1 ve V2 füzelerini üretmeye başladı.
• Varlık Vergisi Kanunu çıkarıldı.
1943 • Adana Görüşmeleri yapıldı (Türkiyeİngiltere).
• I. Kahire Konferansı yapıldı (Türkiyeİngiltere).
• II.
Kahire Konferansı yapıldı (TürkiyeİngiltereABD).
• Ankara Radyosu ilk düzenli yayınına başladı.
1944 • Irkçılık-Turancılık Davası görüldü.
• Hiroşima ve Nagazaki şehirlerine atom bombası atıldı.
• II.
Dünya Savaşı sona erdi. • Birleşmiş Milletler kuruldu.
• IMF resmen kuruldu.
1945 • Japonya kayıtsız şartsız teslim oldu.
• Türkiye, Almanya ve Japonya’ya savaş ilan etti.
• Dörtlü Takrir ilan edildi.
5 57 Görsel 2.1: II.
Dünya Savaşı ve sonrası (Temsilî) Görsel 2.1’den yararlanarak II.
Dünya Savaşı sonucunda ortaya çıkabilecek siyasi, ekonomik ve askerî dengeyle ilgili düşüncelerinizi arkadaşlarınızla paylaşınız.
I.
Dünya Savaşı’ndan galip çıkan İtilaf Devletleri, Paris Barış Konferansı ile kendi düzenlerini kurma gayretine giriştiler.
Temelde İngiltere merkezli olarak kurulmaya çalışılan dünya düzeni, İngiltere dışındaki tüm tarafları rahatsız edecek şekilde gelişti.
1925’te yapılan Locarno Antlaşması, savaş sonrası olumsuzlukları en aza indirmek için atılan ilk adımdı.
Locarno Antlaşması; Fransa, Almanya, İngiltere, İtalya, Polonya, Çekoslovakya ve Belçika arasında 1 Aralık 1925’te imzalandı.
Antlaşma ile Almanya’nın batı sınırları ve Ren bölgesinin silahtan arındırılması güvence altına alındı.
Locarno Antlaşması’nın uluslararası politika açısından kısa ve uzun vadeli sonuçları oldu.
Kısa vadeli sonucu Almanya ve Fransa arasındaki ilişkilerin normalleşmesi, Almanya’nın yeniden Avrupa’nın büyük devletleri arasına girmesi ve 1926’da Cemiyet-i Akvama üye olması; uzun vadeli sonucu ise savaş sonrası düzenin üzerine inşa edildiği Versailles Antlaşması’nın başka antlaşmalarla teyit edilmedikçe bağlayıcı olmadığının anlaşılmasıydı.
Ağustos 1928’de dokuz devlet arasında (ABD, İngiltere, Fransa, Almanya, İtalya, Japonya, Çekoslovakya, Polonya İKI SAVAŞ ARASI DÖNEMDE OLUŞAN ULUSLARARASI SIYASI, EKONOMIK VE ASKERÎ DENGE ILE II.
DÜNYA SAVAŞI’NIN NEDENLERI 2.1 2 ders saatine göre 58 Adolf Hitler (Führer) (1889-1945) Doğum yeri itibarıyla Avusturyalı olan Hitler, 18 yaşında Viyana’ya gidip ressam olmak için Güzel Sanatlar Akademisine başvurmuş fakat girememiştir.
I.
Dünya Savaşı’na bir Alman askeri olarak katılmış ve savaşın sonucunun yarattığı nefretle kısa zaman sonra politikaya atılmıştır.
Katıldığı partinin başına geçmiş (1921) ve partinin adını Alman Nasyonal Sosyalist İşçi Partisi olarak değiştirmiştir.
Hitler’in siyasi düşünceleri; antikomünizm, antisemitizm ve kendi kaderinin Almanya’yı yönetmek olduğu duygusuna dayanmaktadır.
Hitler, Almanya’nın 1945’teki yıkıcı yenilgisinin sorumlusu olduğu kadar savaşın ilk yıllarındaki zaferlerinin de mimarıdır.
Donald Sommerville, II.
Dünya Savaşı’ndan uyarlanmıştır.
Görsel 2.2 Adolf Hitler İtalya ve Bizim Deniz: Almanya’nın Hayat Sahası politikası ile örtüşen Mare Nostrum [Mar Nostro (Bizim Deniz)] ve Roma İmparatorluğu’nu canlandırma siyasetleri Mussolini’nin (Görsel 2.3) uygulamalarında hayat bulmaya çalışıyordu.
Mussolini Akdeniz’i “Bizim Deniz” olarak görmekteydi.
İtalya bu politika doğrultusunda önce Yugoslavya’dan Fiume şehrini aldı, 1935’te Habeşistan’ı işgal etti.
Sonrasında İspanya iç savaşına müdahil oldu.
Bu girişimler, İtalya’yı ziyadesiyle yıprattığı hâlde İtalya, özellikle ham madde kaynaklarına olan ihtiyacından dolayı sömürgeler elde etme çabasından vazgeçmedi.
İtalya’nın Arnavutluk’u işgali Türkiye’nin başını çektiği Balkan Antantı’na ağır bir darbe indirince İngiltere bölgedeki devletlerle dostve Belçika) Briand-Kellogg Paktı imzalandı.
Devletler “uluslararası ilişkilerde savaşı ulusal politikalarına alet etmeyeceklerini, anlaşmazlıkların çözümü için savaş yoluna gitmeyeceklerini, uyuşmazlıklarını barışçı yollarla çözeceklerini” kabul ettiler.
Pakt bütün devletlerin katılımına açık tutuldu.
1928 yılı sonuna kadar Kellog Paktı’na Türkiye ve SSCB’de dâhil 46 devlet üye oldu.
Tüm bu sürecin devamında ABD’de başlayan 1929 Dünya Ekonomik Buhranı dünya devletlerinin başta ekonomi olmak üzere siyasi ve sosyal yapısını etkiledi.
İngiltere merkezli kurulmaya çalışılan dünya düzenine karşı tepkileri besleyecek olan ideolojiler ve siyasi akımlar ortaya çıktı.
Almanya ve Hayat Sahası: 1933’te iktidara gelen Nazi Partisi ve Adolf Hitler (Görsel 2.2), Versay Antlaşması’nın olumsuz etkilerini kırmak için savaş ekonomisine yatırım yaptı.
Almanya’nın yeteri kadar ham madde kaynakları yoktu.
Bu ihtiyacını karşılamak için sömürgecilik yarışına girmesi gerekiyordu.
Almanya, Lebensraum [Libensraum (Hayat Sahası)] politikasına göre yayılmaktaydı.
Bu yayılma dünyayı içine alacak küresel bir savaşın önemli sebeplerinden biri oldu.
Avusturya, Çekoslovakya ve Polonya’yı bünyesine katınca Almanya’nın nüfusu bir anda 60 milyondan 88 milyona çıktı.
Ayrıca ham madde kaynaklarında, ordunun sahip olduğu asker ve silah sayısında muazzam artışlar oldu.
Bu ani güç artışları Almanya’nın kendine olan güvenini artırdı ve Almanya daha da saldırgan hâle geldi.
Almanya’nın Polonya’yı işgal etmesi üzerine İngiltere ve Fransa, Almanya’ya savaş ilan ettiler fakat hazırlıksız oldukları için müdahale edemediler.
Oysa Almanya geliştirdiği Blitzkrieg [Blitskrig (Yıldırım Savaşı)] stratejisi ile savaşa önceden hazırdı.
Düşman harekete geçemeden düşmanın işini bitirmeyi amaçlayan bu strateji Almanya’nın savaş öncesi ve savaş esnasındaki temel stratejisi oldu.
Mussolini (1883-1945) Yükseköğreniminin ardından öğretmenlik ve gazetecilik yapan Mussolini, I.
Dünya Savaşı’na aktif olarak katılmıştır.
1921’de Ulusal Faşist Partiyi kurarak siyasete atılmış, 1922’de partisinin milis kuvveti Kara Gömlekliler ile Napoli’den Roma’ya yürümüştür.
İtalya Kralı, bu yürüyüş sonrasında Mussolini’yi başbakan olarak atamak zorunda kalmıştır.
Mussolini, Roma-Berlin Mihveri’nin kurulmasından sonra Hitler eksenli bir siyasi çizgi izlemiştir.
II.
Dünya Savaşı’nda yaşanan başarısızlıkların ardından 1943’te görevinden alınmıştır.
1945’te Milano’da öldürülmüştür.
Donald Sommerville, II.
Dünya Savaşı’ndan uyarlanmıştır.
Görsel 2.3 Mussolini 59 luk antlaşmaları imzaladı.
İtalya, kendisine yönelik bir hamle olarak gördüğü bu olay karşısında 1936’da Almanya ile imzalamış olduğu dostluk antlaşmasını ve daha sonra oluşturulan mihver birliğini daha ileriye taşıyarak 1939’da Almanya ile Çelik Paktı kurdu.
Bu pakt İtalya’nın Alman politik değerleriyle yoluna devam etmesine neden oldu.
Japonya ve Ortak Refah Alanı (Yeni Japon Düzeni): I.
Dünya Savaşı sonrasında Japonya’nın Çin ile yaptığı antlaşmaların da katkısıyla elde ettiği üstünlük, 1920-1930 yılları arası dönemde de devam etti.
Japonya bu durumu destekleyen güçlü bir orduya ve ekonomiye sahipti fakat 1929 Ekonomik Buhranı’ndan Japonya da olumsuz etkilendi.
70 milyonluk ülke bu kriz ortamından kurtulmak ve mevcut gelişmişliğini artırmak için daha önce giriştiği sömürgecilik hareketlerini artırma yoluna gitti.
Uçak filosu ve seyyar topçular bakımından çok ileri olan Japonya ilk etapta Asya’da Mançurya’yı işgal etti.
1938’de Çin limanlarının büyük bir kısmını ele geçirdi.
Bu teşebbüsler yaklaşan yeni bir dünya savaşının ayak sesleriydi.
Japonya’nın bu yayılmacı siyasetine karşı tedbir almak isteyen İngiltere ve ABD Çin’e destek verince Japonya da Almanya ile Tokyo-Berlin Paktını (Anti-Komitern Pakt) kurdu.
Daha sonra İtalya’nın da pakta katılmasıyla Alman-Japon-İtalyan birliği kurulmuş oldu (Görsel 2.5).
Japon İmparatoru Hirohito (1901-1989) 25 Aralık 1926’da babasının vefatı üzerine tahta çıkan Hirohito, 1989’a kadar ülkeyi yönetti.
İmparator Hirohito döneminde Japonya 1931’de Mançurya’yı, 1937’de Çin’in kalan kısımlarını işgal etti.
II.
Dünya Savaşı’nda Almanya ve İtalya’nın yanında yer aldı.
Nagazaki ve Hiroşima’ya atılan atom bombalarından sonra resmen teslim oldu.
Savaşın sonunda imparatorun radyodan yaptığı açıklama bir Japon imparatorunun halkına yaptığı ilk konuşma olarak tarihe geçti.
İmparatorun bu tarihten sonraki yönetiminde Japon ekonomisi büyük gelişmeler yaşadı.
İmparator Hirohito 1989 yılında öldü.
L. P. Dabağyan, Pearl Harbor’dan Hiroşima’ya 1941-1945’ten uyarlanmıştır.
Görsel 2.4 Hirohito Japon İmparatoru Michinomiya Hirohito’nın [Mişinomiya Hirohita (Görsel 2.4)] Büyük Doğu Asya Ortak Refah Alanı politikası, Avrupalıların Asya’daki hegemonyasına tepki olarak doğdu.
Japonya, Almanya’nın ırk üstünlüğü anlayışından, iktisadi ve sosyal düzen politikalarından esinlendi.
Bu düşünceye göre Japonya; İngiltere, Fransa, ABD ve Hollanda gibi sömürgeci güçleri Uzak Doğu’dan kovacak ve Batı’nın bölge üzerindeki her türlü etkisini tasfiye edecekti.
Kurtarılmış halklar da Japonya yönetimi altında siyasal ve iktisadi politikalara göre gelişecekti.
Bir yeni düzen kurulacak ve içine Çin’i, Çinhindi’ni, Tayland’ı, Malezya’yı, Hollanda’ya ait Hint adalarını ve Mançukuo gibi Japonya’ya bağlı bölgeleri alacaktı.
Görsel 2.5: Almanya-Japonya-İtalya birlikteliğini gösteren fotoğraf 60 II.
DÜNYA SAVAŞI ÖNCESİ DEVLETLER VE POLİTİKALARI Mihver Devletler’in Savaş Öncesi İzlediği Politikaları Müttefik Devletler’in Karşı Tutumları İngiltere Fransa Rusya ABD İtalya - Mare Nostrum (Bizim Deniz) • Roma İmparatorluğu’nu yeniden kurmanın yolunun Akdeniz’e hâkim olmaktan geçtiğini bilen Mussolini’nin ortaya koyduğu fikirdir.
• Amaç: Akdeniz’in tamamına hâkim olmak.
İtalya’nın bu amaç için yaptıkları: • 1936’da Habeşistan’ı işgal etti.
• 1939’da Arnavutluk’u işgal etti.
• 1935’e kadar İtalya ile iyi ilişkiler kuran İngiltere, İtalya’nın Habeşistan’ı işgali üzerine İtalya’yı Akdeniz ve Hindistan’daki varlığına tehdit olarak gördü.
Bu durum İngiltere’yi İtalya’ya karşı ittifak arayışlarına ve politika üretmeye sevk etti.
• Akdeniz’deki varlığı açısından İtalya’yı en büyük tehdit olarak gördü.
• İtalya’nın Çanakkale Boğazı ve İstanbul Boğazı’na yönelmesinden endişe ediyordu.
• ABD, Milletler Cemiyetine üye olmadı ve Yalnızlık Politikası’na geri döndü.
Ancak Avrupa’daki gelişmelere ilgi duymaya devam etti.
1928’de Briand-Kellogg Paktı’nın kurucularından biri oldu.
Çin’den Orta Doğu’ya kadar uzanan bölgede ticari ilişkilerini geliştirdi.
ABD; İtalya ve Almanya’nın iki savaş arası dönemdeki saldırgan politikalarına karşı sessiz kaldı.
Almanya - Lebensraum (Hayat Sahası) • Nazi Partisi lideri Hitler tarafından ortaya atılan fikirdir.
• Almanya’nın üzerinde bulunduğu toprakların Almanlara yeterli gelmeyeceğine ilişkin düşünce, ülke topraklarına yeni yerler katmanın haklı bir gerekçesi olarak görüldü.
• Amaç: Ülke topraklarına yeni yerler katmak.
Almanya’nın bu amaç için yaptıkları:.
• Kara, deniz ve hava kuvvetlerini güçlendirmeye başladı.
• Mecburi askerlik uygulamasını başlattı ve asker sayısını artırdı.
• Berlin-Roma-Tokyo Mihveri’ne katıldı.
• 1938’de Avusturya ile birleşti.
[Anschluss (Anşlus)] • İngiltere Başbakanı Chamberlain (Çımbırlein) Hitler’in esas hedefinin Doğu Avrupa hâkimiyeti olduğunu gördü.
Almanya’nın SSCB’ye karşı kendileri ile iş birliği içerisinde olacağını düşünen İngiltere, Almanya ile iyi geçinmeyi amaçladı.
Bu amaçla yatıştırma politikasını uyguladı.
Bu politika saldırgan olan Almanya’ya karşı Chamberlain’in takip ettiği pasif kalma siyasetiydi.
Almanya’nın Çekoslovakya’yı işgal etmesi ile bu politika sona erdi. • Almanya sınırı boyunca Maginot Hattı denen bir savunma hattı oluşturdu.
• Geçmişe dayalı hesaplardan dolayı Almanya’nın ezilmesinden yana tavır sergiledi.
• Münih Antlaşması’na davet edilmediği için Müttefiklerden uzaklaşarak Almanya ile Saldırmazlık Paktı imzaladı.
Japonya - Ortak Refah Alanı • “Asya Asyalılarındır.” fikri bu politikada etkili olmuştur.
• Amaç: Batılıların Asya’dan sürülmesiyle bağımsızlaştırılacak Asya’nın, Japonya liderliğinde birlik oluşturmasını sağlamak.
Japonya’nın bu amaç için yaptıkları: • 1931’de Mançurya’yı işgal etti.
• 1937’de Çin’i işgale başladı.
• İngiltere ve Fransa, Müttefiklere ait Pasifik ve Uzak Doğu’daki bazı sömürgelerin ele geçirilmesi ve ekonomik çıkarların engellenmesi üzerine Japonya’ya karşı politikalar geliştirip ittifaklar kurdu.
• Rusları en çok tedirgin eden, Japonya’nın yayılmacı siyasetiydi.
Çünkü merkezden uzak olan Mançurya gibi Uzak Doğu’daki Rus topraklarının güvenliğinden endişe ediyordu.
• ABD Japonya’nın yayılmacı siyasetine karşı Washington Deniz Silahsızlanması Konferansı’nı topladı (1922).
Japonya daha sonra konferanstan ayrıldı.
Japonya’nın ABD’ye ait bazı adaları ele geçirerek ABD’nin ticari faaliyetlerini engelleme yoluna gitmesi, ABD’yi Müttefikler ile yakınlaşmaya zorladı.
Devletlerin Savaş Stratejileri ve Savaşın Başlaması I.
Dünya Savaşı’nın ortaya çıkardığı karmaşık ve adaletten uzak koşullar, daha küresel bir seyir izleyen II.
Dünya Savaşı’na sebep oldu.
Devletlerin içinde bulunduğu siyasi, ekonomik ve sosyal durumlar da savaşın nedenleri arasındaydı.
61 II.
Dünya Savaşı’nın Nedenleri Mihver devletler kavramı ilk olarak Kasım 1936’da Mussolini tarafından İtalya ile Almanya arasındaki ilişkiyi tanımlamak için kullanıldı.
1936’da Almanya-Japonya ve ardından Japonya-İtalya Antlaşmalarıyla (1937) Anti-Komitern Pakt kurularak Mihver Devletler arasındaki bağ resmiyet kazandı.
1939’da Almanya ve İtalya arasında imzalanan Çelik Pakt ile Mihver Devletler arasındaki bağ sağlamlaştı.
1940’ta Berlin’de Üçlü Pakt imzalanarak (Almanya-İtalya-Japonya) yeni düzeni kurma görevini Avrupa’da Almanya ve İtalya, Asya’da ise Japonya üstlendi.
Almanya’nın Avusturya ile birleşmesi üzerine I.
Dünya Savaşı’nda İtilaf grubunda yer alan Fransa ile İngiltere arasında ortak bir cephe oluşturuldu.
Bu oluşumun temel amacı Almanya’nın yayılmacı siyasetini engellemekti.
Bu amaçla II.
Dünya Savaşı sırasında İngiltere, Fransa (1940-1944 arasındaki Alman işgali dışında), SSCB (1941’den sonra), ABD (1941’den sonra) ve Çin’in Mihver Devletler’e karşı oluşturdukları ittifak Müttefik Devletler olarak adlandırılmıştır.
II.
Dünya Savaşı’nın nedenleri şu şekilde sıralanabilir: • Versay Antlaşması’nın koşullarının Almanya’ya çok ağır gelmesi • Rusya’nın Brest Litowsk Antlaşması ile kaybettiği toprakları geri almak istemesi.
Ayrıca komünizm ideolojisinin dünya devrimi ile gerçekleşeceğine inanması ve bu yönde faaliyette bulunması • İtalya’nın Avrupa siyasetinde etkinliğini artırmak istemesi ve I.
Dünya Savaşı’nda istediklerini elde edememesi • Komünizme, Nazizm ve faşizmin karşı gelebileceğine inanan Avrupa’nın bu rejimlerin Almanya ve İtalya’da yükselişlerine engel olamaması Liberalizm, kapitalizm, sosyalizm, komünizm, faşizm, Nazizm gibi ideolojiler dünya siyasetini etkileyerek devletlerin politikalarını yönlendirdi.
I.
Dünya Savaşı’nın ortaya çıkardığı olumsuz etkileri yok etme çabaları diktatör liderlerin ortaya çıkmasıyla sonuçsuz kaldı.
Bu durum dünyada yeni ittifaklara, çıkar çatışmalarına ve toplumlar arası öfkelere yol açtı.
Özellikle savaştan yenik ayrılan Almanya, yalnızlığa itilen İtalya ve Asya’da giderek güçlenen Japonya’da bu etkiler daha fazla görüldü.
SSCB tehlikesine karşı ortak menfaatlerden dolayı 1936’da Anti-Komitern Paktı kuran Almanya ve Japonya bu yolda ilk adımı attı.
Bu birlikteliğe 1937’de İtalya’nın da katılmasıyla Roma-Berlin-Tokyo Mihver Bloku kurulmuş oldu.
Daha sonra Macaristan, İspanya gibi devletlerin de katılımıyla blok genişleyerek güçlendi.
Bu oluşum yeni ve daha yıkıcı bir küresel savaşın ilk ciddi ayak seslerinden biri oldu.
Mihver Devletler’in takip ettiği bu politikalar Müttefik Devletler’in ortaya çıkmasına neden oldu.
• Japonya’nın Uzak Doğu ve Pasifik’te İngiltere ile ABD’nin baskısında olması • 1929 Ekonomik Buhranı’nın tüm dünyada ortaya çıkardığı ekonomik ve sosyal olumsuzluklar II.
Dünya Savaşı Almanya’nın Eylül 1939’da Polonya’yı işgali ile başladı (Görsel 2.6).
İngiltere ve Fransa bu işgale karşılık Almanya’ya savaş ilan etti.
Rusya, Polonya’daki Beyaz Rus ve Ukraynalıların ezildiğini bahane ederek Polonya’nın doğusunu işgal etti.
Bir süre sonra Almanya’dan gerekli her türlü desteği alan İtalya, Almanya’nın yanında savaşa girdi.
Almanya, birkaç haftada Versay Antlaşması’yla Polonya’ya bırakmak zorunda kaldığı bütün toprakları geri aldı.
Maginot (Majino) Hattı’nı oluşturan Fransa, savunmaGörsel 2.6: Gazete manşeti ya dayalı savaş stratejisi izledi ve genel seferberliği tamamlayamadığı için Almanya’ya sınırlı oranda müdahalede bulundu.
İngiltere de savunmada kalarak Almanya’yı karadan ve denizden ablukaya aldı.
Bu şekilde Hitler’in gücünün tükenmesini bekledi fakat ablukadan beklenen sonuç alınamadığı gibi Almanya’nın saldırı gücü de azalmadı.
İkinci küresel savaş genel olarak Kuzey Afrika, Asya-Uzak Doğu ve Avrupa olmak üzere üç cephede devam etti.
MİHVER DEVLETLER MÜTTEFİK DEVLETLER 62 Başlıca Müttefik Devletler Başlıca Mihver Devletler PEARL HARBOR JAPONYA ÇİN SSCB FRANSA İNGİLTERE PARİS STALINGRAD KARADENIZ TÜRKIYE ALMAN IŞGAL BÖLGESI SSCB LONDRA IRLANDA NORMANDİYA ÇIKARMASI STALINGRAD KUŞATMASI PEARL HARBOR BASKINI INGILTERE HOLLANDA BELÇIKA BÜYÜK OKYANUS BÜYÜK OKYANUS ATLAS OKYANUSU ATLAS OKYANUSU ALMANYA İTALYA AKDENIZ Önemli Cepheler Müttefik Hücum Kuvvetleri Müttefik Çıkarma Kuvvetleri Alman Kuvvetleri Rus Kuvvetleri Savunma Hattı Alman Kuvvetleri Japon Hücum Kuvvetleri ABD Üssü TOKYO SSCB ÇIN Normandiya II.
DÜNYA SAVAŞI’NIN SEYRINI DEĞIŞTIREN OLAYLAR VE SONUÇLARI 2.2 Harita 2.1: II.
Dünya Savaşı’nın önemli cepheleri 0 200 400 km 0 250 500 km 0 500 1000 km Pearl Harbor Baskını (1941) Pasifik’in Hawaii takımadalarında yer alan Pearl Harbor (Pörl Harbır), Uzak Doğu’da ABD çıkarlarının korunmasında ve ABD’nin bölgeye ulaşmasında önemli lojistik ve askerî bir üstür (Harita 2.1).
Ayrıca ABD’ye Pasifik tarafından gelebilecek saldırılara karşı ileri savunma karakolu görevini de üstlenmiştir.
Japonya, Malezya’da ve Doğu Hint Adaları’ndaki İngiliz ve Hollanda kolonilerinin doğal kaynaklarını kontrolü altına almayı amaçlamaktaydı.
Bu bölgenin kıyısında yer alan Filipinler, Japonya’nın saldırısına açıktı.
Pearl Harbor’daki deniz üssü, ABD’nin Pasifik’teki donanmasının can damarıydı.
Japonya, Pasifik’te ve Uzak Doğu’da kendi varlığına tehdit olarak gördüğü bu askerî üsse bir hava saldırısı yaparak ABD’nin Pasifik filosuna büyük hasar verdi ve ABD ile Japonya arasında savaş başladı (Görsel 2.7).
Görsel 2.7: Pearl Harbor Baskını Kuzey Güney Batı Doğu 63 Stalingrad Kuşatması (1942) Stalingrad (Sıtalingırad), SSCB’nin Volga Nehri’nin denetimini sağlayan en önemli sanayi şehirlerinden biridir.
Kafkasya bölgesinden gelen petrolün işlendiği sanayinin merkezi durumunda olmasıyla Rusların savaştaki en önemli tedarik bölgelerinin başında gelir.
SSCB’nin savaş dışında kalmasını sağlamak isteyen Almanya için büyük öneme sahip olan Stalingrad, Almanya’nın SSCB istikametinde ilerlediği son noktadır.
Hitler bu cepheyle petrol alanlarını ele geçirmeyi, Hazar kıyılarına Kızıl Ordu’nun savunmada yetersiz kaldığı zamanda işçilerin de devreye girmesiyle Stalingrad’da Almanlara karşı büyük bir şehir direnişi başlatıldı (Görsel 2.8).
Bir milyon civarında insanın öldüğü bu savunma savaşında Almanlara karşı alınan başarı tüm Avrupa’daki direnişlerin canlanıp kuvvetlenmesini sağladı.
Bu sonuçla doğu cephesinde inisiyatif SSCB’ye geçti.
Bundan sonra SSCB ilerlemeye, Almanlar da gerilemeye başladı.
1943 Mart ayında Kafkasya Almanlardan temizlendi.
Leningrad ve Moskova üzerindeki Alman tehdidi bertaraf edildi.
Görsel 2.8: Stalingrad Kuşatması kadar Kafkasların içine girmeyi ve kuzeydeki Voronej’e kadar Don Nehri boyunca koruyucu bir cephe kurmayı amaçlamıştır.
N Size göre Pearl Harbor Baskını en fazla hangi devleti memnun etmiş olabilir?
Niçin?
DÜŞÜNELİM Normandiya Çıkarması (1944) Almanlara karşı Avrupa cephesinde yalnız kalan SSCB savaşın ağır yükü altında ezildiği için Müttefiklerin yeni bir cephe açmalarını talep ediyordu.
Ayrıca kesin zafere ulaşmak için Avrupa kıtasında Almanya’ya karşı yeni bir cephenin açılması gerekliydi.
Hava ve deniz kuvvetlerinin de kullanılabileceği Müttefik ordularının lojistik ikmaline en uygun yer olması ve Paris’e en kısa ve en güvenli şekilde ulaşılabilecek bölge olması bakımından kara çıkarması yapmaya en uygun yer Fransa’nın kuzey ucunda yer alan Normandiya’ydı.
Normandiya, yaklaşık bir milyonluk Müttefik ordularının üç yüz bin civarındaki Alman ordularına büyük bir darbe vurduğu cephe oldu.
Kısa sürede Fransa ve tüm Avrupa, Alman işgalinden kurtarıldı ve Almanya teslim olmak zorunda bırakıldı (Görsel 2.9).
Görsel 2.9: Normandiya Çıkarması 64 II.
Dünya Savaşı kronolojik olarak önce Afrika’da, ardından Almanya’nın düşüşüyle Avrupa’da, son olarak da Japonya’nın teslimiyeti neticesinde Asya’da sona erdi. Savaşın son döneminde toplanan Müttefik Devletler tarafından düzenlenen Yalta, San Francisco ve Potsdam Konferansları (1945) barışın tesisi için atılan en önemli adımlar oldu.
Bu konferanslar savaş sonrası dünyayı şekillendirdi.
Yalta Konferansı (4-11 Şubat 1945) Roosevelt, Stalin ve Churchill savaş sonunda aralarındaki iş birliğini geliştirmek ve dünyanın geleceğini planlamak amacıyla 4-11 Şubat 1945’te Yalta’da (Kırım, SSCB) bir araya geldi.
Konferansta yapılan görüşmelerde; • Almanya için dört ayrı müttefik işgal bölgesi oluşturulmasına, • Almanya’nın askerî ve endüstriyel kapasitesinin yok edilmesine, • Savaş suçlularının yargılanmasına, • Polonya’da özgür bir seçim yapılmasına, • Boğazlar konusunda Sovyet Rusya lehine değişikliklerin yapılmasına, • Birleşmiş Milletler Güvenlik Konseyine üye olanların veto hakkının kabul edilmesine, • 1 Mart 1945’e kadar Mihver’e savaş ilan edenlerin Birleşmiş Milletlere kabul edilmesine karar verildi.
Yalta Konferansı “Büyük İttifak”ın sonu oldu.
İş birliği devresi son buldu, rekabet ve mücadele dönemi başladı.
San Francisco Konferansı (25 Nisan-26 Haziran 1945) II.
Dünya Savaşı’ndan sonra Birleşmiş Milletlerin kurulmasını sağlamak amacıyla Mihver Devletler’e savaş açan ülkeler ABD liderliğinde San Francisco’da 25 Nisan 1945’te toplandı.
Konferansta yapılan görüşmelerde; • Genel Kurulun işleyişinde devletlerin eşitliği kabul edilirken Güvenlik Konseyinde 5 büyük devletin (ABD, SSCB, İngiltere, Fransa ve Çin) üyeliklerinin daimi olmasına, • Daimi üyelere veto hakkı verilmesine karar verildi.
Konferansa katılan 50 ülkenin BM anlaşmasını imzalaması ile konferans sona erdi. Potsdam Konferansı (17 Temmuz-2 Ağustos 1945) Almanya’nın savaştan çekilmesi üzerine yaşanan sorunları görüşmek ve barış düzenini oluşturmak amacıyla 17 Temmuz-2 Ağustos 1945 tarihleri arasında Berlin yakınlarında Potsdam’da bir konferans düzenlendi.
Konferansta SSCB’yi iktidarda olan Stalin; İngiltere’yi birinci yarıda Winston Churchill, Churchill’in seçimleri kaybetmesi üzerine ikinci yarıda Clement Attle (Kılemınt Etli); ABD’yi Roosevelt’in 12 Nisan 1945’te ölümü üzerine yardımcısı Harry S. Truman (Heri Es Trumın) temsil etti.
Konferansta yapılan görüşmelerde; • Almanya’nın dört işgal bölgesine ayrılarak ABD, İngiltere, Fransa ve SSCB yönetimlerine bırakılmasına, • Almanya’ya ekonomik ve askerî alanda sınırlamalar getirilmesine, • Mütttefiklerin elinde olan bütün Nazi liderlerinin Uluslararası Savaş Suçları Mahkemesinde yargılanmasına, • Avusturya’nın dört işgal bölgesine ayrılmasına, • İtalya ile yapılacak barışa öncelik verilmesine ve barış hükümlerinin mümkün olduğunca yumuşak tutulmasına, • Fransa’nın Alsace-Lorraine’i, Çekoslovakya’nın Südet bölgesini geri almasına karar verildi.
65 Atom Bombaları ve Etkileri Otto Hahn (Otto Han) tarafından son aşamasına getirilen atom bombası (Görsel 2.10, 2.11), ABD’de Manhattan (Menhettın) Projesi ile tamamlanarak New Meksiko’da (Niv Meksiko) yapılan başarılı denemelerin ardından kullanıma hazır hâle getirildi.
Pasifik Okyanusu’nun batısında yer alan Tinian Hava Üssü’nden kalkan Enola Gay (Enola Gey) adlı B-29 bombardıman uçağının taşıdığı Little Boy [Lidıl Boy (Küçük Oğlan)] olarak adlandırılan atom bombası, 6 Ağustos 1945’te Hiroşima şehrine atıldı.
Uranyum içerikli atom bombası, yaklaşık üç bin derece ısı meydana getirdi ve 240 bin civarında masum insanın ölümüne neden oldu.
Aynı şekilde 9 Ağustos 1945’te Nagazaki şehrine atılan plütonyum içerikli atom bombası Fat Man [Fet Men (Şişman Adam)] ile aynı felaket yine yaşandı ve yaklaşık 80 bin masum insan daha öldü.
Oysa İngiltere’de savaş boyunca ölen insan sayısı yaklaşık 60 bindi.
Japonya’ya atılan atom bombalarının etkileri: • Bomba iki kilometrelik alandaki her şeyi yok etti.
• Bomba düştükten sonra 1 milyon derecelik 200 metre çaplı bir ateş topu yaydı.
Beş kilometrelik çapa sahip bir alana ölümcül etki yaptı.
• Japonya’nın savaş direnci kırıldı.
• Atıldığı bölgede ve yakın yerlerde sonraki yıllarda engelli doğum oranları aşırı bir şekilde arttı.
Ayrıca saç dökülmesi, kansızlık, kısırlık gibi hastalıkların yanında pek çok çeşit kanser hastalığı da ortaya çıktı.
HİROŞİMA NAGAZAKİ Little Boy Fat Man Görsel 2.10: Hiroşima’ya atılan atom bombası ve sonrası Görsel 2.11: Nagazaki’ye atılan atom bombası ve sonrası 66 ETKİNLİK 1.
Yukarıdaki metinden ve Görsel 2.10, 2.11’den yararlanarak Hiroşima ve Nagazaki şehirlerine atılan atom bombalarının yakın ve uzak etkilerine dair bir sınıf panosu oluşturunuz.
Atom Bombası (…) Gözlerimi açtığım zaman yüzüm fena hâlde acıyordu.
Kollarım ve ellerim ağrıyordu.
Birdenbire yüzüm şişmeye ve siyahlaşan derisi sıyrılıp dökülmeye başladı.
Kollarım ve ellerim de aynı vaziyetteydi.
Üzerimdeki bluz ve eteklik, iç çamaşırlarımla birlikte eriyip yok olmuştu.
Bu hâlde oluşumdan utanç duymuyordum, zira etrafımdakiler de aynı durumdaydı.
(…) Birkaç saniye içinde caddelerde, sokaklarda veya şurada burada olan binlerce insan; kadın, erkek, çocuk, bebek, yaşlı kızgın alevlerde dağlandı.
Binlerce insan o anda can verdi, eridi, diğerleri tahammül edilemez yanıklar alarak devrildikleri topraklar üzerinde kaderlerine terk edildi.
Trenler, otomobiller yerlerinden sökülüp sağa sola savruldu.
Binalar, fabrikalar yığın hâline geldi.
Atlar, köpekler, insanlar aynı azapla kıvranıyordu.
Bitkiler, ağaçlar, çayırlar kavrulmuştu.
İnfilak merkezinden beş kilometre uzaklıktaki bütün bölgede tek bir canlı kalmamıştı.
Binaların tuğlaları, çelik kirişler müthiş girdapla birlikte savrulmuş, evlerdeki insanlar da ölüme sürüklenmişti.
Öldürücü gama ışınlarına maruz kalanlar, rastlantı eseri kurtuldukları ilk faciadan yirmi otuz gün sonra öldüler.
Beton sığınaklar veya taştan evler arasında bulunanlar bombanın radyoaktif tesirlerinden kurtulabildikleri hâlde, infilak basıncıyla can verdiler.
L. P. Dabağyan, Pearl Harbor’dan Hiroşima’ya, s. 158, 312 II.
DÜNYA SAVAŞI SIRASINDA YAŞANAN İNSAN HAKLARI İHLALLERI 2.3 II.
Dünya Savaşı’nın hemen öncesinde ve savaş sırasında insanların temel hak ve özgürlükleri acımasızca ihlal edilmiştir.
Savaşın ortaya çıkardığı insani değerlerden uzaklaşma duygusu, toplumları ve devletleri beraberinde sürükleyerek telafisi mümkün olmayan yıkımlara neden olmuştur.
Bu dönemde insanlığın yaşadığı dramın merkezinde SSCB ve Almanya yer almıştır.
2.3.1.
Asya ve Avrupa’da Yaşanan İnsan Hakları İhlalleri Nazi Almanyası kendi ülkesinde ve işgal ettiği bölgelerde insan haklarını ihlal etmekten geri kalmamıştır.
Bu sayede bir korku imparatorluğu oluşturarak hem kendi iktidarını sağlamlaştırmış hem de işgal Görsel 2.12: Kristal Gece’de yakılan bir sinagog bölgelerinde kendine yandaşlar bulmuştur.
Böylece askerî ve lojistik alanlarda rahatlayarak işgalleri kolaylaştırıp kalıcı hâle getirmiştir.
Nazilerin Yahudilere karşı yaptığı hak ihlalleri 1933’te başlamıştır.
1935’te çıkarılan Nürnberg (Nünberg) Kanunları ile Yahudi ve Romanlara karşı ağır vergilendirme, müsadere, toplumdan dışlama gibi uygulamalar başlatılmıştır.
10-13 Kasım 1938’deki Kristal Gece (Görsel 2.12) eylemleri ile Yahudi karşıtlığı farklı bir boyut kazanmıştır.
1939’dan itibaren Polonya’nın Yahudi nüfusu tecrit edilerek gettolarda yaşamaya zorlanmıştır.
67 Merkezinde Almanya’nın yer aldığı Avrupa’nın yeni düzeninde oluşturulan ekonomik ve siyasi alanlardır.
Tablo.1: II.
Dünya Savaşı’nda Alman Kamplarında Öldürülen İnsan Sayısı YER ÖLÜ SAYISI Gettolarda öldürülenler 800.000 Einsatzgruppenler tarafından öldürülenler 1.300.000 1941-44 yılları arasında ölüm kamplarında öldürülenler 3.000.000 TOPLAM 5.100.000 Langois, 20. Yüzyıl Tarihi, s. 256 GROSSRAUM SSCB, insan hakları ihlalleri noktasında Almanya’dan farklı değildi.
Almanya aleyhine yürüttüğü siyasetin bir gereği olarak işgal ettiği bölgelerde yandaşlar tesis etti ve kendi sosyalist fikirlerini yaymaya çalıştı.
Böylece kendine uydu devletler oluşturarak arzuladığı dünya düzenini kurmak istedi.
SSCB, savaşın son aşaması olan 1944-45 yıllarında Alman işgalini sonlandırmak bahanesi ile girdiği ülkelerde (Macaristan, Romanya, Bulgaristan, Çekoslovakya ve Polonya) kendine muhalif olan gruplara karşı hiçbir insan hakkı ihlalinden çekinmedi.
SSCB, insan hakları ihlallerini ülkesindeki azınlıklara da uyguladı.
Sovyet idaresine itaat etmeyen bilim insanları Gulag denen kamplarda çalıştırıldı.
Devletin savaş ortamından dolayı ihtiyaç duyduğu gıdalar zorla toplanarak halk açlığa ve ölüme mahkûm edildi.
Azınlık durumundaki halklar, özellikle de Türkler zorla cepheye götürülerek ön saflardaki ölüm birliklerinde savaşa zorlandı.
1943’te topyekûn sürgüne gönderilen Karaçaylılar Kafkasya’dan sürgün edilen ilk halk oldu.
1944’te insanlık dışı hareketlerle 190 bin Kırım Tatarı ve 115 bin Ahıska Türkü Rusya’nın farklı bölgelerine sürgün edildi (Görsel 2.13).
İnsanlar, topraklarına el konularak devlete ait çiftlikler olan kolhozlarda zorla çalıştırıldı.
Savaş sanayisinde olumsuz şartlarda çalıştırılan ve hiçbir karşılık alamayan işçiler hak ihlaline uğratılarak açlık ve ölüme maruz bırakıldı.
Görsel 2.13: II.
Dünya Savaşı sırasında göç II.
Dünya Savaşı’nın başlaması ile Yahudiler, Romanlar ve işgal edilen bölgelerdeki halklar toplama kamplarındaki gaz odaları ve fırınlarda soykırıma (holokost) tabi tutulmuştur.
Bu ölüm kamplarının en bilineni yüz binlerce insanın öldürüldüğü Polonya’da ki Auschwitz (Auşvitz) kampıdır.
Sakatlar, doğuştan engelliler, savaş tutsakları, komünistler, iç muhalefet üyeleri ve daha birçok insan toplama kamplarında sistemli bir şekilde öldürülmüştür.
Bu şekilde öldürülenlerin sayısının 5 milyon civarında olduğu tahmin edilmektedir.
Ayrıca ilerleyen Alman ordularının işgal ettiği bölgelerde Einsatzgruppen (Aynzatzgurupen) adı verilen birlikler ölüm listeleri oluşturarak infazlar gerçekleştirmiştir.
İşgal edilen bölgelerde ilkokul ve teknik okulların dışındaki tüm yükseköğretim kurumları kapatılmıştır.
Tüm kaynaklar sömürülmüş, esir edilen milletlerin Germenleştirilmesi yoluna gidilmiştir.
Tüm bu faaliyetler oluşturulmaya çalışılan grossraumlarda [grosraum (büyük alanlar)] yeni düzen adına sistemli bir şekilde yapılmıştır.
Nazi Almanyası’nın ve SSCB’nin insanlık dışı uygulamalarından biri de “Ya bendensin ya da karşı taraftan.” anlayışıydı.
Bu iki devlet arasındaki savaşa sahne olan Avrupa kıtası, tarihin gördüğü en büyük insanlık dramlarına şahitlik etti.
Her iki devlet de sadece kendi rejimleri ile bu doğrultuda kuracakları yeni dünya düzenini gerçekleştirmeyi amaçladı.
Bunun yanı sıra Afrika ve Asya bölgelerinde de insan hakları ihlalleri görüldü.
ABD’nin Hiroşima ve Nagazaki’ye attığı atom bombası neticesinde yüz binlerce masum insan öldü.
Atom bombalarının günümüze kadar gelen radyasyon etkileri nedeniyle pek çok insanda sağlık sorunları görüldü.
Japonya’nın Asya’yı işgalinde de insan hakları ihlalleri yaşandı.
68 Görsel 2.14: Nürnberg Mahkemeleri 1941’de Amerika kıtasında yaşayan 120 binin üzerinde Japon vatandaşı vardı.
Bunların %60’tan fazlası Birleşik Devletler vatandaşıydı ve Hawaii nüfusunun 1/3’ünden fazlası Japon soyundandı.
Hawaii’de bulunanların normal bir yaşam sürmesine izin verilse de bu insanlar çok yakından izlendi.
Bununla birlikte 1942 yılının ilk dönemlerinde Amerika’nın batı sahili boyunca yaşayan Japonların neredeyse tamamı iç bölgelerdeki bir dizi toplama kampına tehcir edildiler ve 1944 yılının sonuna kadar bu kamplarda tutuldular.
Casusluk ve sabotaj korkusu, açıklanan resmî nedendi fakat tehcirin gerçek nedeni ırkçılıktı.
Kanada da kendi Japon nüfusuna, benzer bir politika uyguladı (Görsel 2.15).
Tarihçi Yazar, Donald Sommerville, II.
Dünya Savaşı, s. 79 Görsel 2.15: Amerika’da toplama kamplarındaki Japonlar Japon Amerikalılar 2.3.2.
İnsan Hakları Evrensel Beyannamesi II.
Dünya Savaşı’nda milyonlarca insana yönelik insan hakkı ihlaline karşı ortaya konulan İnsan Hakları Evrensel Beyannamesi, temelinde birçok sebebi barındırmaktadır.
Küresel savaş, kazanan ya da kaybeden herkeste çok derin yaralar açtı.
Var olan her şeyin yerle bir olduğu dünyada yeni bir başlangıç için ABD’nin önderliğinde 14 Ağustos 1941’de Atlantik Bildirisi ilan edildi.
Bu bildirinin temelinde hürriyet ve demokrasi ruhu vardı.
Sonrasında Almanya’ya karşı savaşan 26 devletin imzasıyla yayımlanan Birleşmiş Milletler Beyannamesi ile savaş sırasında ve sonrasında oluşturulacak barış ortamı için ciddi adımlar atıldı.
II.
Dünya Savaşı'ndan sonra insan hakları ihlalleri ülkelerin iç sorunu olmaktan çıktı.
Devletlerin insanı ve insan haklarını korumak için ilk somut adımı, 1945’te ABD’nin San Francisco kentinde yapılan konferans ile 24 Ekim 1945’te Birleşmiş Milletler Teşkilatını kurmak oldu.
İnsan Hakları Evrensel Beyannamesi (İHEB) 10 Aralık 1948’de Birleşmiş Milletler Genel Kurulunda Türkiye’nin de içinde bulunduğu 48 ülkenin evet oyu ile kabul edildi.
ABD Başkanı Roosevelt kendi çabaları ile çıkarılan bu bildiri için “Tüm insanlığın Magna Carta’sıdır (Magna Karta).” sözünü kullandı.
Tavsiye niteliğinde 30 maddeden oluşan bildiri bağlayıcı değildi.
1976’da 35 ülkenin imzalamasıyla İHEB hem bağlayıcı hem de yükümlülük getiren bir içerik kazandı.
Uzun vadede barış için atılması düşünülen adımlardan önce savaş sırasında yaşanan insan hakları ihlalleri ve insanlık suçları için Almanya ve Japonya’da mahkemeler kuruldu.
Özellikle Almanya’da kurulan Nürnberg Mahkemeleri (Görsel 2.14) dünya ve insanlık tarihi açısından önem arz etmektedir.
Nazilerin tasfiyesinin amaçlandığı bu davalarda birçok idam cezası verildi.
Tokyo’da kurulan Savaş Suçları Mahkemesinde ise Japon İmparatoru ve Prensi hariç tüm yetkililer yargılandı.
69 ETKİNLİK 2.
İnsan Hakları Evrensel Beyannamesi İnsan Hakları Evrensel Beyannamesi ile tüm insanlığın her yerde ve her zaman geçerli olacak ortak değerleri oluşturulmuştur.
İnsan Hakları Evrensel Beyannamesi yaşama hakkı, özel yaşamın gizliliği, sağlık hakkı, eğitim hakkı, düşünce, kanaat ve ifade özgürlüğü, yasalar önünde eşitlik, din ve vicdan özgürlüğü, işkence ve kölelik yasağı gibi temel haklar da denilen hak ve özgürlükleri getirmiştir.
Bu düşüncelerin evrensel olması dünyanın her yerinde aynı değeri taşıması anlamına gelir.
Bugün tüm demokratik toplumlar, insanlar arasında hiçbir ayrım yapmadan bu hakları sağlamaya çalışır.
Çağımızın hedefi, insan haklarını güvence altına alabilecek bir toplum düzenini dünyanın her yerinde oluşturabilmektir.
Bu ilkeler doğrultusunda oluşturulmuş İnsan Hakları Evrensel Beyannamesi’nde bulunan maddelerden bazıları şunlardır: 1.
Bütün insanlar hür ve eşit doğar, akıl ve vicdan sahibidir, birbirlerine karşı kardeşçe davranmalıdır.
2.
Herkes ırkı, rengi, cinsiyeti, dini, siyasal görüşü ya da sosyal konumu ne olursa olsun herhangi bir ayrım gözetilmeksizin bildiride yazılı bütün hak ve özgürlüklerden yararlanma hakkına sahiptir.
3.
Yaşamak, özgürlük ve can güvenliği herkesin hakkıdır.
4.
Hiç kimseye işkence, zulüm, onur kırıcı ceza ya da işlem uygulanamaz.
5.
Yasalar önünde herkes eşittir.
6.
Herkesin özel hayatı, ailesi, konutu ve haberleşmesi yasayla korunmalıdır.
7.
Herkes mal ve mülk edinme hakkına sahiptir.
8.
Herkesin düşünce, vicdan ve inanç özgürlüğü vardır.
9.
Herkesin eğitim hakkı vardır, ilk eğitim parasızdır.
10.
Kölelik yasaktır.
11.
Herkes doğrudan doğruya veya özgürce seçtiği temsilcilerle ülke yönetimine katılır.
12.
Herkes dinlenme, eğlenme, çalıştıktan sonra ücretli tatil yapma hakkına sahiptir.
13.
Bütün insanlar bu bildiride yazılı hak ve özgürlüklerin uygulanmasını sağlayacak bir sosyal düzeni hak etmiştir.
14.
Bu bildirinin herhangi bir maddesinin devlet, toplum ya da kişiler tarafından yok edilmesi için çalışma yapılamaz.
(...)  Langlois, 20. Yüzyıl Tarihi, s. 273’ten uyarlanmıştır.
Yukarıdaki maddeleri değerlendirerek “hedeflenen dünya”ya dair görüşlerinizi sınıf ortamında paylaşınız.
2.4 II.
DÜNYA SAVAŞI’NIN SIYASI VE EKONOMIK SONUÇLARI 2.4.1.
İki Kutuplu Dünya Düzeninin Ortaya Çıkması Müttefikler tarafından II.
Dünya Savaşı’nın kazanılmasından sonra Nazizm ve faşizm gibi akımlar tasfiye edildi.
1946’da Paris’te düzenlenen Barış Konferansı’nda İtalya, Romanya, Bulgaristan, Macaristan ve Finlandiya’nın durumları belirlendi.
Bu devletler toprak kayıplarını kabul ettiler.
Potsdam’da kararlaştırılan nüfus değişimi 1945 sonbaharında uygulanmaya başlandı.
Savaş sonrasında Avrupa şiddetli mülteci akınlarıyla karşılaştı.
Savaşı kazanan Müttefikler ilk dönemlerde mültecilerle, yeniden yerleştirmelerle ve tazminat sorunlarıyla ilgilendiler.
70 Almanya silahtan arındırıldı, sınırları daraltıldı ve askersizleştirildi.
Avusturya, Almanya’dan ayrıldı.
Almanya ve başkenti Berlin, Potsdam’da alınan karara göre dört işgal bölgesine ayrıldı.
Yerel yöneGörsel 2.16: II.
Dünya Savaşı’nda Japonya’nın teslim antlaşması Görsel 2.17: Hidrojen bombası timler İngiliz, Amerikalı, Fransız ya da Sovyet subayların başkanlığındaki komitelere bırakıldı.
Müttefikler Batı Almanya’da seçimleri yaptırarak Bonn merkez olmak üzere 1949’da Federal Almanya Cumhuriyeti’ni (Batı Almanya) kurdular.
Sovyetler Birliği buna karşılık Berlin başkent olmak üzere Demokratik Almanya Cumhuriyeti’ni kurdu.
Müttefik Devletler Almanya’ya savaş tazminatı ödetilmesi konusunda ısrarlı davrandılar.
SSCB’nin talebi 20 milyar dolardı.
Sovyetler Birliği savaş tazminatına karşılık olarak çekilme esnasında sanayi tesislerini, demir yollarını ve enerji istasyonlarını sökerek götürdü.
Avusturya ve başkenti Viyana, Almanya gibi dört işgal bölgesine ayrıldı.