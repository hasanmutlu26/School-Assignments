Çok geçmeden yine üç beş kişiye rastlamışlar.
Adamlar: “Zavallı hayvan!
Dü- 54 şüp ölecek!
Hiç acımadan iki kişi birden binmişler üstüne!” demişler.
Hoca inmiş, oğlunu da indirmiş.
Eşek önde, onlar arkada ilerlemişler.
Biraz sonra, yol kıyısında duranlar: “Amma aptal adammış bu hoca, Eşek bomboş gidiyor, kendisi oğlu ile kan ter için de arkasından koşuyor!” diye konuşmaya başlamışlar.
Fıkrada Nasreddin Hoca’nın denediği her yöntemin başka biri tarafından eleştirilmesi “mutlak iyi” kavramının olmadığını gösterebilir mi?
sorusunu cevaplandırmadan önce iyi ve kötü kavramlarını tanımlayalım.
İyi ve kötü farklı şekillerde tanımlanmıştır.
Ortak tanıma göre iyi, insanın insan olma değerlerine ve yaşadığı topluma yararlı ve değerli olandır.
İnsana zarar, acı ve rahatsızlık veren, onun gelişmesini ve kendini gerçekleştirmesini engelleyen her şey kötü olmak durumundadır.
İyinin insan ve toplum için olumlu bir şey, kötünün ise olumsuz bir şey olduğu herkes tarafından kabul edilen bir gerçektir.
İyilik tamlığı ve mükemmelliği içerirken, kötülük eksikliği ve noksanlığı içermektedir.
Farklı iyi türlerinden söz edilebilir: ✳Değerli ve arzu edilir bir niteliğinden dolayı kendi başına ve kendisinden dolayı iyi olarak tanımladıklarımız olabilir.
Sağlık, mutluluk gibi.
✳ Kendi başına iyi olmayan, ancak verdiği yarar ve sonuç bakımından iyi olarak tanımladıklarımız olabilir; Ameliyatın kendi başına değil ama kişinin sağlığını düzeltmesi bakımından iyi olması gibi.
✳ Başka bir iyinin elde edilmesine aracı olan, başka bir iyinin ortaya çıkmasına katkısından dolayı iyi olarak tanımladıklarımız olabilir; Tanığın yalan söylemeyip doğruyu söyleyerek adaletin gerçekleşmesini sağlaması gibi.
✳ Kendisi için iyi olmanın yanı sıra ondan kaynaklanan bir sonuç veya bir durum için iyi olarak tanımladıklarımız olabilir; Bir sanat eserinin kendisi için iyi olmanın yanı sıra onu izleyenlere verdiği güzellik ve huzur hazzından dolayı iyi olması gibi.
İyinin söz konusu bireysel örnekleri dışında, bir de bütün bir ahlaki hayatımızın kendisine yöneldiği iyi vardır.
Değerlerin insandan bağımsız nesnel bir varoluşa sahip olduklarını düşünen Platon’un “ideaların ideası” diye tanımladığı “iyi” böyledir.
Büyük bir kısmı erdemlerden meydana gelen idealar merdiveninin tepe noktasında bulunan “iyi ideası” iyi olan her şeyin iyi olmasını sağlayan şeydir.
Platon’a göre, bir şeyin 55 iyi olması için ölçülü ve dengeli, kendi kendine yeter ve kendisi en son amaç olması gerekir.
Bu nitelikleri taşıyan da iyi ideasıdır.
En yüksek iyi olarak kabul edilen ve tüm insanlığın kendisine yöneldiği içtenlik, sadakat, vefa, güven, alçak gönüllülük, fedakârlık, umut, merhamet gibi erdemler evrenseldir.
Ayrıca iyi ve kötünün ölçüsünü özneden bağımsız olarak kabul eden Musevilik, Hristyanlık, Müslümanlık gibi tek Tanrı’lı dinler de, ayrıntılarında birbirlerinden ne kadar farklı ahlaki tavsiyeler ve davranış kuralları ortaya koysalar da, ahlaki iyi ve kötünün kaynağını Tanrı’ya, Tanrı’nın iradesine bağlama konusunda görüş birliği içerisindedirler.
İyi, Tanrı’nın emrettiği, kötü onun yasakladığı şeydir.
Gerek evrensel dinler, gerekse en yüksek iyi olarak kabul edilen erdemlerin varlığı “mutlak iyi” nin olduğunu gösterse de iyinin ve kötünün göreceli olduğunu savunanlar da vardır.
Örnek olarak verilen Nasreddin Hoca fıkrasında iyinin ve kötünün ölçüsünün kişiden kişiye değiştiğini söyleyebiliriz.
Bir bahçıvan için havanın yağmurlu olması “iyi” bir şey olmasına rağmen, çömleklerini kurutmak isteyen bir çömlekçi için “kötü” olması, iyi-kötünün, yer, zaman ve bakış açısına göre değişebildiğini göstermektedir.
Yine aynı şekilde, “Yaşlılara bakmak iyidir” önermesi evrensel bir değerdir.
Ancak, iyilik türleri değer yargılarına göre değiştiği ve tikel olan durumlar olduğu için nasıl bakılacağı konusu toplumdan topluma, zamandan zamana, kişiden kişiye değişir.
Kısaca iyilik ve kötülük gibi değerler nesnel, evrensel, mutlak ve değişmezken, bunlarla ilgili değer yargıları öznel, göreli ve değişken olabilmektedirler.
4.1.2 Özgürlük ve Sorumluluk Arasındaki İlişki Sorumluluk ve özgürlük, eylemi ahlaki yapan en önemli iki özelliktir.
Her iki özellik de birbirine bağlıdır vebu iki özellik kendilerini ancak eylemde gösterirler.
Daha çok görevlerin ve ödevlerin yerine getirilmesinde kendini gösteren sorumluluk, kişiyi ahlaki anlamda değerli kılan ya da saygınlığını kaybetmesine neden olan bir niteliktir.
Özgürlük ve sorumluluk arasındaki ilişki ile ilgili farklı görüşler vardır.
1.Determinizm (Belirlenimcilik):İnsanın eylemlerinde özgür olmadığından davranışlarından da sorumlu tutulamayacağını kabul eden bu görüşe göre, davranışlarımızda özgür olduğumuzu zannetmemiz, hareketlerimizi zorunlu kılan sebepleri bilemeyişimizden ileri gelir.
Davranışlarımızı zorunlu olarak ortaya koyan bu sebeplerin bir kısmı dışımızdan (tabiat şartları, başka insanların üzerimizdeki etkileri gibi), bir kısmı da içimizden (isteklerimiz, ihtiraslarımız, korkularımız gibi) kaynaklanarak irademize baskı yapar ve bizi belli bir davranışta bulunmaya zorlarlar.
56 2.
Fatalizm (Kadercilik) Her şeyin önceden doğaüstü bir güç tarafından belirlendiğini savunan bazı kaderci filozoflar da insanların özgür olmadığını, dolayısıyla sorumluluktan söz edilemeyeceğini ileri sürerler.
3.
İndeterminizm (Belirlenmezcilik):Farklı davranışlar veya tercihler arasında “karar verme” olgusu nedeniyle insanın özgür olduğunu, dolayısıyla davranışlarından sorumlu tutulacağını iddia eder.
Bu görüşte olanlara göre özgürlük, iradenin özerkliğine bağlıdır.
Yani eylemde bulunan kişinin, hiçbir dış baskının etkisinde kalmadan veya zorlanmadan, kendi öznel arzu ve isteğiyle, bilinçli bir davranışta bulunması ve bunun sonucunda nelerin olabileceğini bilmesi ve sonuçlarını üstlenmesi sorumluluğu beraberinde getirir.
4.
Otodeterminizm (Özbelirlemecilik): Davranışı belirleyen bazı etkenler olsa dahi bireyin hayatını kontrol edebileceği anlayışını temel alır.
Determinizm ve indeterminizm görüşlerini uzlaştırma çabasında olan bu görüşe göre insan bilgi ve deneyimleriyle kendini gerçekleştirerek özgürleşebilir.
Yani kişi çabasıyla kendini belirleyen koşulları aşıp geliştirir ve kendi özgürlüğünü oluştura bildiğinden davranışlarından sorumludur.
5.
Liberteryanizm (Özgürlükçülük): Ahlaktan ya da ahlaki sorumluluktan söz edebilmemiz için özgürlüğün gerekli koşul olduğunu iddia eder ancak bu özgürlük, bireyin keyfine göre davranması, isteklerini, içgüdülerini dilediğince doyurma olanağı bulması anlamına gelmez.
Özgürlük keyfilik olmadığı gibi, nedensiz bir davranış hiç değildir.
Kişi yaptığı şeyin sonunda karşılaşacağı sonuçlara göre pişman olabilir.
Bu pişmanlık (başka türlü de yapabilme ihtimalinden dolayı) insanın özgürlüğünü dolayısıyla sorumluluğu olduğunu gösterir.
Yukarıda verilen özgürlüğün imkanı hakkındaki görüşler bağlamında sorumluluğun olup olamayacağı hakkında farklı düşünceler ortaya konmuş olsa da bilinçli ve özgür olmak sorumluluğun birinci şartıdır çünkü özgür olmayan kişinin sorumluluğundan söz edilemez.
Örneğin, iyi ve kötüyü ayırt edecek anlayıştan yoksun akıl hastaları ile; henüz zihinsel olgunluğa erişmemiş çocukların karar verme özgürlükleri olmadığı ön kabulünden dolayı yapıp ettiklerinden sorumlu tutulmazlar.
Ayrıca bu görüşlerden farklı olarak bazı filozoflar da insanın özgür olduğunu, bu özgürlüğün de ancak sorumluluk yüklenildiğinde gerçekleşeceğini iddia ederler.
Bu görüşü savunan Jean Paul Sartre insanın önceden belirlenmiş bir kaderi olmadığını, tam tersine insanın özünü kendisinin belirlediğini yani ne olmak istiyorsa o olduğunu iddia eder.
Sartre “İnsanoğlu özgürlüğe mahkûmdur çünkü bir kere dünyaya atıldık- 57 “Sana yapılmasını istemediğini sen de başkasına yapma” (Konfüçyus),“İnsanlığı, kendinde ve başkalarında, bir araç olarak değil de, her zaman bir amaç olarak görecek şekilde davran” (Kant), “İnsan ne isterse o olur” (J.P.Sartre) Filozoflara ait bu sözler evrensel bir ahlak yasası niteliği taşıyabilir mi?
Düşünelim 4.1.3 Evrensel Bir Ahlak Yasasını Olup Olmadığı Problemi Bu sorulara cevap vermeden önce evrensel ahlak yasasının varlığı konusundaki farklı görüşleri açıklayalım.
Ahlak yasası, bireyin nasıl davranacağını belirleyen kurallar sistemidir.
Kişi bu yasalar ile yaptığı veya yapacağı davranışlarına meşru bir zemin kazandırır.
Vicdanımızın davranışlarımızı yargılaması bu yasalar ile oluşur.
Bu noktada şöyle bir sorunla karşı karşıya kalırız.
Acaba bu ahlak yasaları, herkesin davranışlarını belirleyecek güçte, evrensel bir nitelik taşır mı?
Yoksa göreli midir?, Nesnel midir, yoksa öznel midir?
Böyle bir yasanın olanaksızlığını savunan görüşler ve olanaklı olduğunu iddia eden görüşler bu tartışmanın taraflarını oluşturur.
Evrensel bir ahlak yasasının olamayacağını iddia edenler: Evrensel bir ahlak yasasının olamayacağını iddia edenler, insanların davranışlarında temel alabilecekleri ortak bir ilkenin olamayacağı görüşünden hareket ederler.
Bu görüşler şunlardır; a) Hedonizm (Hazcılık): Ahlaki eylemin değeri, eylemin sonucunda oluşan hazdan gelmektedir.
Bir eylem, haz getiren veya hazzı amaçlayan bir eylem ise doğru eylemdir.
Haz veren şeylerin kişiden kişiye değişmesi nedeniyle evrensel bir ahlak yasasından söz edilemez.
Bu görüşün temsilcileri, Epiküros (Epikür, M Ö 341-270) ve Aristippos’ tur.
Epikuros manevi hazları (dostluk, sevgi gibi) önemserken, Aristipos hem manevi hem de maddi hazları önemser.
b) Egoizm (Bencillik ): İnsanın eylemlerinde korunma içgüdüsüyle hareket etmesinden dolayı kendisi için iyi olanı aradığını, kişisel istek ve çıkarlarını ön planda tuttuğunu iddia eden bu anlayış evrensel bir ahlak yasasını ve değerlerini kabul etmez.
tan sonra yaptığı her şeyden sorumludur” der.
Filozofa göre kimseye dayanıp güvenmeden sadece kendi eylemine karar veren insan, bu eyleminin bütün topluma, diğer bütün insanlara getirisinin sorumluluğunu da tek başına üstlenmelidir.
58 c) Anarşizm: Devlet ve yasalar olmadan, insanların daha iyi yaşayabileceğini öne süren bu görüş de bireyselliği temele alır.
Devlet ve yasalar, insanın doğasını bozduğu, insan davranışlarını kısıtladığı, yaratıcılığını yok ettiği için karşı çıkılması ve yıkılması gereken olgulardır.
Ateist bir filozof olan J. P. Sartre Tanrı’nın varlığını kabul etmediği için insanın önceden belirlenmiş bir özü olmadığını; her bireyin kendi özünü yani var oluşunu kendi belirlemekte özgür olduğunu savunur.
Özgürlük ve sorumluluk sahibi olan insan kendi özüyle birlikte, kendine ait değerleri de yaratabilecek güçtedir.
Bu değerler evrensel değil, göreceli olacaktır.
Sartre için ahlaki eylem, sorumluluğunu aldığımız eylemdir.
Felsefe tarihinin en ilginç düşünürlerinden olan F. Nietzsche var olan ahlaki sistemi, zayıf ve güçsüz karakterli insanlar yetişmesine yol açtığı gerekçesiyle eleştirir.
Hem hayatın kendisi hem de bireyler arası ilişkilerde belirleyici olan güç ilişkileridir.
Ona göre çağının çürümüş değerlerine baş kaldıran, yerleşik ahlaki değerlerin yerine kendi değerini kendisi yaratan üstün insan, gücü elinde bulunduran insandır.
Nietzsche’ nin bu yaklaşımı “gücü” “en yüce iyi” durumuna getirmektedir.
Evrensel ahlak yasasının varlığını kabul edenler: Evrensel ahlak yasasının varlığının kabul edilmesinden kastedilen, bütün insanların davranışlarında temel alabilecekleri ortak bir ilkenin var olduğudur.
Bu görüşü savunanlar iki gruba ayrılır: 1.İnsanın öznel yaşantıları ve istekleri ahlak yasasını belirler.
Faydacı ve sezgici ahlak kuramları bu grubun içerisindedir.
Faydacı ahlak anlayışını savunanlar, insanın doğası gereği acıdan kaçıp hazza ulaşmak isteyen bir yapısı olduğunu, bu nedenle deahlaki eylemlerinde daima mutlu olmayı hedeflediğini söylerler.
Ancak mutluluğa tek başına değil toplum içerisinde ve toplumsal yarar çerçevesinde ulaşılabileceğinden“ olabildiğince çok insanın, olabildiğince çok mutluluğu” ilkesi ahlak yasasının belirleyicisidir.
Jeremy Bentham (1748-1832) ve John Stuart Mill (1806-1873) bu görüşün temsilcilerindendir.
Utilitarizm’in (faydacı ahlak) kurucusu olan Bentham “olabildiğince çok sayıda insanın olabildiğince mutluluğunu” amaçlar.
Mill de toplumun çoğunluğunun faydasını önemser.
Ayrıca sosyal duyguların paylaşımıyla mutluluğun daha ortak ve evrensel bir ilke haline gelmesinin sağlanabileceğini düşünür.
Sezgici ahlak görüşünü savunanlara göre ise nasıl davranacağımızın bir kuralı yoktur.
İnsanlar öznel sezgileri ile iyi ve kötünün ne olduğunu bilebilir.
Sezgide kural yoktur.
Örnekler vardır.
Geçmişten gelen birçok erdemli insanların davranışları biz- 59 ler için örnek teşkil eder.
Tüm insanlarda aynı davranışların görülmesi sezginin ortak bir özellik olmasındandır.
H.Bergson (1859-1941) bu görüşü savunan filozoflardan biridir.
Bergson’a göre iki türlü ahlak vardır: kapalı ahlak ve açık ahlak.
Kapalı ahlak, bireyin özgürlüğünü dikkate almayan ve zorlama yoluyla ya da gelenek ya da tabuların baskısıyla oluşturulmuş ahlaktır.
Açık ahlak ise bireyin özgürlüğünü ön planda tutan, değişik kişilikleri hesaba katan ahlak anlayışıdır.
2.
Evrensel ahlak yasası Tanrı veya doğa tarafından belirlenir.
Bu görüşü savunanlara göre, bu yasa insanın karşısına bazen zorlayıcı bir ilke olarak, bazen de bir buyruk olarak çıkar.
Bu nedenle insan bu yasalara uymak zorundadır.
Filozofların bu konudaki düşüncelerinden örnekler verelim; Sokrates’e (Sokrat, M Ö 469-399) göre, bireylere ahlaki eylemlerinde yol gösterecek nesnel ölçüler bilgi, erdem ve mutluluktur.
Davranışların değişebileceğini ama değerlerin değişmeyeceğini savunan Sokrates’in “Kendini bil” önermesiyle dile getirdiği önerisi, erdemli bir hayatın ancak bilgiyle olabileceğini vurgular.
Platon’a (M Ö 428-347) göre; insan içinde yaşadığı koşullara göre, ahlaki davranışlarda bulunamaz; çünkü bu dünyada mutlak ahlaki değerler yoktur.
Mutlak ahlaki değerler idealar dünyasındadır.
Bilgelik, cesaret, adalet, yiğitlik, doğruluk gibi erdemleri içine alan tümel, saf, değişmez gerçeklikler olan “iyi idea”sına uygun davranışlar ahlakidir.
Aristoteles (M Ö 384-322) en iyi olan şeyin “orta yol” olduğunu söyleyerek, evrensel ahlak yasasını da orta yol; yani ölçülü olmak olarak belirler.
“Ahlaklı olmak ölçülü olmaktır” diyen Aristoteles’e göre kendi bedenini, yeteneklerini, isteklerini bilen insan için en iyi şey, ne aşırıya kaçmak ne de azla yetinmektir.
Aydınlanma çağı filozoflarından olan Kant (1724- 1804) ahlak yasasını kişiden kişiye değişmeyecek nesnel bir ölçüye bağlamıştır.
O ölçü niyet ve ödev duygusudur.
Ona göre bir davranış, haz veya yarar gözetilmeden, yalnızca ödev duygusundan dolayı yapılırsa ahlaki olur.
Örneğin yoksul insanlara yardım eden biri bu davranışı diğer insanların kendisinin ne kadar yardımsever olduğunu düşünmeleri için yaparsa ahlaklı bir davranışta bulunmaz.
Yardım etme davranışını bir şarta veya sonuca Görsel1.20 “Öyle davran ki, insanlığı kendinde ve başkalarında bir araç olarak değil, hep bir amaç olarak göresin” Kant 60 bakmadan yalnızca insani bir görev olduğunu düşünerek yapıyorsa o zaman ahlakidir.
Kant’ın ödev ahlakı sonucun değil niyetin önemli olduğunu vurgular.
Bu yasayı akıl sahibi varlık olan insanın kendi aklı ve iradesiyle koyduğu kurallar olduğu için evrensel ve mutlaktır.
Türk asıllı bir filozof olan Farabi (870-950)’ye göre evrende her şey südur (taşma) yolu ile Tanrı’dan oluşmuştur.
İlk ve zorunlu olarak Tanrı’dan çıkıp gelen etkin akıl insanın Tanrı’yı ve diğer varlıkları bilmesini sağlar.
En yüksek iyi, Tanrı’nın ve evrenin bilinmesidir.
Gerçek varlık Tanrı olduğu için, evrenin yasalarının temelinde de Tanrı’nın yasaları vardır.
İşte iyi davranış bu yasalara uygun davranıştır.
Bunlara uymamak ise kötüdür.
Mevlana, Yunus Emre, Hacı Bektaş Veli gibi Anadolu bilgeleri, gönül terbiyesine dikkat çekmiş, maddenin ve dünyanın geçiciliğini işleyen ahlak ve düşünce sisteminin (tasavvufun) doğup yayılmasını sağlamışlardır.
Anadolu bilgelerine göre tek gerçek Tanrı’ dır.
Tanrı’ya korkuyla ya da bir yarar için değil, aşkla yaklaşılır.
Diğer varlıklarda Tanrı’nın görünüşleri olduğu için onlar da Tanrı adına sevilir.
Tanrı’ya ve yaratılmış diğer varlıklara duyulan aşk ahlaki eylemlerimizi belirler.
…Ahlaki mutluluk felsefesi, ahlaki davranışı zevke bağlamak isterken, gerçekle bağdaşmıyor.
Her hareketin gayesi, kendi şeklinin mükemmeline ulaşmaktır.
Mutluluk ahlakı taraftarlarının iddia ettikleri gibi, insanın zevki aradığı ve acıdan kaçtığı doğru değildir.
Hareket bir zarurettir ve yaşamanın vazgeçilmez bir sonucudur; insan zevk kadar, hatta ondan daha fazla acıyı da isteyerek kabul etmektedir.
Faydacı ahlak acı ile hazzı, ferdi ve sosyal faydanın gerçekleştirilmesine bağladı Hareketin gayesi zevk olmadığı gibi fayda da değildir.
O, zevkin genişletilmesi prensibinden başka bir şey değildir.
Mutluluk ahlakına yöneltilen tenkitlerin hepsi, faydacılık için de geçerlidir… İsyan Ahlakı, Nurettin Topçu 6.Metin Yukarıdaki metni okuyarak, “İnsan ahlaki eylemlerde bulunurken neyi amaçlar?
Ahlaki eylem sonucunda ne elde edilir?” sorularının nasıl cevaplandığını bulmaya çalışınız.
Düşünelim 4.2.
Mutluluk ve İyilik İlişkisi 61 Ahlaki eylemde bulunurken insanın amacının mutluluk olduğu, bütün insanların mutluluk aradıkları, her insanın onu gönülden istediği, arzu ve tercih ettiği, ona ulaşmaya çabaladığı bir gerçekliktir.
Mutluluk, insanın kendi kendisiyle çevresiyle uyum ve barış içinde olması, kendine ve topluma yararlı olan eğilimlerini gerçekleştirebilmesi, kendi hayatını ve başkalarının hayatını iyiye, doğruya, güzele yöneltme çabalarında başarılı olduğunu bilmekten kaynaklanan iç huzuruna ulaşabilmesidir.
Mutluluk ahlakı, İlk Çağdan günümüze kadar birçok filozof tarafından farklı biçimlerde ortaya konmuştur.
Bu görüşlerin ortak noktası ahlaki davranışlarımızın temelini mutluluk kavramının oluşturmasıdır.
Mutluluk başka bir amacın aracı değil de bütün amaçların ve iyilerin en yetkini olarak tanımlanır.
Filozoflar, mutluluğu iyilik, yarar ve haz kavramı ile ilişkilendirerek ele almaktadırlar.
Örneğin, “İnsan her şeyin ölçüsüdür” sözüyle ahlakta bireye bağlı öznelliği ilk öne süren Sofistler, sosyal koşullar değiştikçe farklı zaman ve toplumlarda farklı ahlak kurallarının geçerli olacağı öngörüsünden hareketle bireysel iyiliği dolayısıyla bireysel mutluluğu savunmuşlardır.
Hem bireysel hem de toplumsal iyiyi savunan ve iyiyi en üstün insani değer olarak gören Antik Çağ Yunan filozoflarından Sokrates, Platon, Aristo’ya göre en üstün iyi erdemdir.
Onlar, mutluluğun maddi kazanımlarla değil; yiğitlik, bilgilik, adaletlilik, doğruluk, cesaretlilik, ölçülülük, dürüstlük gibi erdemlerin kazanılmasıyla gerçekleşeceğini söylerler.
Ancak bu erdemler tek başına kazanılamaz.
Erdemler inzivada değil, toplumsal hayatta ortaya çıkar.
Bu nedenle kişi inzivaya çekilmek yerine yaşadığı topluma katılmaya, insanlarla iyi ilişkiler kurmaya muhtaçtır.
Sokrates’tin ahlak felsefesinden etkilenen Diogenes (Diyojen, M Ö 412-320) ise bu görüşün tam tersini savunur.
Bir fıçı içinde yaşadığı söylenen Diogenes, özel mülkiyeti, evliliği, dini, lüks yaşamı, zenginliği vb.
şeyleri değersiz görür.
İnsanın amacının mutluluk olduğunu ve bu mutluluğun da kendine yetme, sadelik, var olan toplumsal kurallara ve dünya nimetlerine kayıtsızlıkla, onlara sırtımızı dönmekle elde edilebileceğini söyler.
Ahlaki iyiliğin, ahlaki davranışın sonucunda oluşan hazda olduğunu söyleyen Aristippos, bedensel hazların en yüksek iyi ve mutluluk olduğunu ileri sürerken; Epikuros ise bedensel hazların bir doyum sınırı olmadığından insana acı verdiğini söyler.
Anlık olan bedensel hazlara karşılık bilgelik, ölçülülük gibi sürekliliği olan zihinsel hazların ruhu dengede tutarak insanı mutlu ettiğini kabul eder.
Ona göre ruhsal arınma ve dengeye sahip birisi, zengin veya lezzetli yemek yiyen birisinden daha mutludur.
62 4.3 Özgürlük, Sorumluluk ve Kural (Norm) ilişkisi Samsun’un Ayvacık İlçesindeki Ayvacık Anaokulu Müdürü Nurten Akkuş uluslararası bir vakıf tarafından “dünyadaki en iyi 50 öğretmen” arasına seçildi.
Nurten öğretmen Türkiye geneline yayılıp 8 yıl sonunda 45 ilde uygulanır hale gelen, “Baba bana bir masal anlat”, “Oyuncak Kumbarası” projeleri yanında ayrıca ilçenin tanıtımı ve sosyal faaliyetlerde yer alma; kadınlara yönelik çalışmalar; yaşlılarla çocuklar arasında kuşaklar arası bağları kuvvetlendirme gibi çalışmalarıyla bu ödüle layık görüldü.
Basından M Ö 336-264 yılları arasında kurulmuş ve Hellenistik dönemde etkili olmuş Stoa okuluna göre de yaşamın amacı mutluluktur.
Biricik iyi olan, doğal yaşamdır.
İnsan doğal düzene boyun eğerse, dünyanın gidişini olduğu gibi benimserse, kendisini gereksiz sıkıntı ve tedirginliklerden kurtarır.
İnsan için yapılması gereken şey, akla uygun olmayan duygular, tutkular karşısında, bağımsızlığını kazanmaktır.
İnsan kendini bu olumsuz duygulardan kurtarabilirse bilge insana özgü huzur ve mutluluğa kavuşabilir.
En yüksek iyi ve gerçek mutluluğun önce kendini sonra Tanrı’yı bilmek erdemiyle gerçekleşebileceği, Orta Çağ düşüncesinde de önemli bir yer tutar.
Rönesans dönemine gelindiğinde ise bu dönemin hümanist ve materyalist anlayışı, Avrupa’da en yüksek iyinin dünyadan alınacak maddi hazlara bağlı olan mutluluk anlayışını hâkim kılmıştır.
İnsanın ahlaki eylemde bulunurken amacının ne olduğu sorusunu “ödeve uygun hareket etmiş olmak” şeklinde cevaplayan filozoflar da olmuştur.
Örneğin, Kant haz, yarar ve mutluluk gözeten bütün bu görüşlere karşı çıkar.
Ona göre bir eylem hiçbir bir beklenti ve çıkar içerisine girmeden sadece ödev duygusuyla yapılırsa iyidir.
63 Tuzla’da 97 vatandaşın geniz yanması, nefes alamama şikâyetiyle hastanelik eden kimyasallar, metal ve tekstil sektöründe kullanılan “trikloreten” ve “tetrakloreten” çıktı.
Bir vidanjör kamyonunun zehirli atıkları atık su kanalına kaçak boşalttığı belirlendi.
Başsavcılık, cana kasteden sorumsuzları bulmak için “ çevrenin kasten kirletilmesi” ve “kasten yaralama” dan soruşturma başlattı.
Basından  İnsanların görevleriyle ilgili sorumluluklarını yerine getirirken belli kurallara göre mi hareket etmeliler yoksa istedikleri gibi hareket etme özgürlükleri var mıdır?
Düşünelim İnsanlar toplu hâlde yaşadıkları için başına buyruk hareket edemezler.
Toplum hâlinde yaşamak bir düzeni gerektirir.
İşte bu düzeni sağlamak üzere oluşturulan normlar (yani ahlak, din ve hukuk kuralları) kimin nereye kadar bir şeyi yapmaktan ya da yapmamaktan sorumlu tutulabileceğini gösterir.
Başka bir ifade ile insan eylemlerini gerçekleştirirken sınırsız bir güce (Tanrı), yargıya (hukuk) ya da kendi vicdanına (ahlak) karşı sorumluluk duymaktadır.
Hukuksal sorumluluklar, ilgili yasa ve yönetmeliklere göre tespit edilirken, ahlaki sorumluluklar açısından bunu yapmak daha güçtür.
Bu kurallar bir yandan bireylerin özgürlüklerini kullanmalarına olanak sağlarken, bir yandan da bireysel özgürlüklerin gelişigüzel kullanılmasını engellemektedir.
Böylece kurallar sayesinde insan ilişkilerinde haksızlıkların, zorbalıkların önüne geçilerek, toplumsal hayatın düzeni sağlanmış olmaktadır.
Örneğin, insanın en temel hak ve özgürlüğü, düşünce ve ifade özgürlüğüdür.
Bu temel hak ve özgürlüğün kullanımı 64 yasalarca suç sayılan “eylem” aşamasına ulaşmadığı sürece de bu özgürlüğün kullanımı sınırlandırılamaz.
Ne zaman ki eyleme dönüşür yani diğer insanların hak ve özgürlüklerine zarar vermeye başlar o zaman hukuk kuralları devreye girerek sınırlamalar getirilir.
Ödev ve sorumluluk ahlakı, insanların sadece kendi mutluluklarının peşinde koşmalarının ahlaki bir davranış olamayacağını, toplumdaki sorunlara karşı da ilgili ve duyarlı olmaları gerektiğini savunur.
Kişilerin ya da kurumların görevlerini yerine getirmede sahip oldukları sorumluluk bilincinin ne kadar etkili olabileceğini, verilen örnek olaylarda görebiliriz.
Ödev ve sorumluluk bilincine sahip olunduğunda (örnek verilen Nurten öğretmenin başarısında olduğu gibi) kişi istediği gibi değil, yaptığı işin gerektirdiği yasal kurallar ve toplumun beklediği ahlaki kurallar çerçevesinde davranışlar gösterir.
Toplum bu tür davranış gösterenleri iyi karakterli, meslek ahlakına sahip bireyler olarak tanımlar.
Bazen bireylerin istedikleri gibi özgürce davranabileceklerini zannetmeleri, bazen de kendi ihtiGörsel 1.21 Doğayı korumak tüm insanların öncelikli sorumluluğudur.
Sizce insanların sorumlu ve sorumsuz davranışlarının temelinde ahlak kurallarının mı, hukuk kurallarının mı yaptırımı daha fazladır?
düşüncenizi aşağıdaki boşluğa yazınız.
............................................................................................................................................ ................................................................................................................................ yaçlarını karşılarken sorumsuz davranmaları başkalarının hak ve özgürlüklerinin ihlal edilmesine, çevreye ve halk sağlığına zarar verilmesine yol açabilmektedir.
Örnek olaydaki üretici firmanın bu davranışı hem ahlaki hem de hukukî yaptırımı gerektirmektedir.
Çünkü kişilerin ya da kurumların eylemlerini bilinçli ve özgürce yapabilecek yeterlilikte olmaları yasal olarak sorumsuzluğunun sonuçlarına da katlanmalarını gerektirir.
Kısaca insanların görevleriyle ilgili sorumluluklarını yerine getirmemesi durumunda farklı yaptırımlarla karşılaşabilmektedir.
Hukukta yaptırım bir ceza iken, ahlakta tepki ve kınama şeklinde olabilmektedir.
65 4.
Uygulama: I.
Aşağıdaki hikâyede verilmek istenen mesaj sizce ne olabilir?
‘‘Bu hikâye dört kişi hakkındadır.
Bunların isimleri Herkes, Herhangi Biri, Birisi ve Hiç Kimse idi. Yapılması gereken önemli bir iş vardı.
Herkes’in yapması istenmişti.
Herkes, Birisi’nin o işi yapacağından emindi.
Herhangi Biri yapabilirdi ama Hiç Kimse yapmadı.
Birisi çok kızdı çünkü bu Herkes’in işiydi.
Herkes, Herhangi Biri’nin yapacağını düşünmüştü.
Herhangi Biri yapabilirdi ama Hiç Kimse Herkes’in yapmayacağını anlamamıştı.’’ II.
Aşağıda tabloda verilen açıklamalar ile ilgili kavramları eşleştiriniz.
1) Ahlakı konu alan felsefe dalı a.
Tasavvuf 2) Toplumda değerli ve yararlı olan b. Hedonizm 3) Bireyin nasıl davranacağını belirleyen kurallar sistemi c. İyi 4) Ahlaki eylemin değerini eylemin sonucunda oluşan haz belirler d.
Etik 5) "Ahlaki eylem sorumluluğunu aldığımız eylemdir" diyen filozof e. Ahlak yasası 6) “Olabildiğince çok insanın olabildiğince çok mutluluğu” ilkesini benimseyen ahlak yasası örneği f. Kant 7) "Evrensel ahlak yasasının belirleyicisi ölçülü olmaktır yani orta yoldur" diyen filozof g. Aristo 8) Tanrı’ya ve yaratılmış diğer varlıklara duyulan aşk ahlaki eylemlerimizi belirler.
h.
“Yurtta barış, dünyada barış” 9) "Bir eylem hiçbir beklenti ve çıkar içerisine girmeden sadece ödev duygusuyla yapılırsa iyidir."
diyen filozof i. J. P. Sartre II.
YGS 2012 sınav sorusunu öğrendiğimiz bilgiler doğrultusunda cevaplayalım.
“Her bir akı karasından seçerek  Varlık dağlarını delip geçerek  Düzde ben bir insan olmaya geldim” 66 Nimri Dede’ye ait bir şiirden alınan bu dizelerin her biri sırasıyla felsefenin alt disiplinlerinden hangilerinin konusu olabilir?
a) Epistomoloji-Ontoloji-Etik b) Etik-Estetik-Ontoloji c) Etik-Epistomoloji-Estetik d) Ontoloji-Epistomoloji-Etik  ÜÇLÜ FİLTRE TESTİ Bir gün bir tanıdık Sokrates’e rastladı ve dedi ki: -Arkadaşın ile ilgili ne duyduğumu biliyor musun?
-Bir dakika bekle diye cevap verdi Sokrates.
Bana bir şey söylemeden evvel, senin küçük bir testten geçmeni istiyorum.
Buna Üçlü Filtre Testi deniyor.
-Üçlü Filtre!
-Doğru diye devam etti Sokrat.
Benimle arkadaşın hakkında konuşmaya başlamadan önce, bir süre durup ne söyleyeceğini filtre etmek iyi bir fikir olabilir.
Birinci filtre “gerçek filtresi” Bana birazdan söyleyeceğin şeyin tam olarak gerçek olduğundan emin misin?
-Hayır, dedi adam.
Aslında bunu sadece duydum.
-Tamam dedi Sokrat.
Öyleyse, sen bunun gerçekten doğru olup olmadığını bilmiyorsun.
Şimdi ikinci filtreyi deneyelim; “iyilik filtresini”.
Arkadaşın hakkında bana söylemek istediğin şey iyi bir şey mi?
-Hayır, tam tersi.
-Öyleyse onun hakkında bana kötü bir şey söylemek istiyorsun ve bunun doğru olduğundan emin değilsin.
Fakat yine de testi geçebilirsin, çünkü geriye bir filtre daha kaldı; “işe yararlılık filtresi.” Bana arkadaşın hakkında söyleyeceğin şey benim işime yarar mı?
-Hayır!
Gerçekten değil!
-İyi, diye tamamladı Sokrat.
Eğer bana söyleyeceğin şey doğru olmayıp işe yarar faydalı bir şey değilse, bana niye söyleyesin ki!
Bilgelik Hikâyeleri, Cevdet Kılıç Okuma Parçası 67 Büyük patlama teorisi evrenin başlangıcıyla ilgili her şeyi açıklamaya yeter mi?
• Teizm • Deizm • Ateizm • Panteizm • Panenteizm • Agnostisizm • Monoteizm • Politeizm • Din Felsefesinin Konusu • Teoloji ve Din Felsefesi • Ben Kimim?
ANAHTAR KELİMELER NELER ÖĞRENECEĞİZ?
HAZIRLIK SORUSU V.
BÖLÜM: DİN FELSEFESİ İnanma arzusu ile Tanrı ve O’nun tarafından yaratılan dünya arasındaki  ilişkinin ne olduğu problemi evrenseldir.
68 İnsanın, bilen, eyleyen, sanat yapan bir varlık olmasının yanında bir başka özelliği de inanan bir varlık olmasıdır.
İnanmış olmak insanı güvenilir bir zemine taşımakta, onu güçlendirmekte ve onu özel bir varlık yapmaktadır.
İlk insan topluluğundan itibaren var olan din, insanlara, varlığın, yaşamın, evrenin, toplumun kısaca tüm var olanların ne olduğunun anlamını mutlak ve değişmez olarak sunar.
Ünitemizin bu bölümünde varlığının ve varoluşunun nedenini ve anlamını sorgulayan filozofların bütün evrensel dinlerde ortak olan Tanrı’nın varlığını, evrenin sonlu mu sonsuz mu olduğunu, ölümden sonra yaşam problemini nasıl ele aldıkları tartışılacaktır.
5.
DIN FELSEFESİNİN KONUSU VE PROBLEMLERİ  5.1 Din Felsefesinin Konusu Evrenin yaratılışına ilişkin bilimsel ya da dinî açıklamalar nasıl bir cevap vermektedir?
Düşünelim  Görsel 1.22 Farklı dinlere ait dinsel semboller Din; insanın yaratıcı, diğer insan ve varlıklarla ilişkisini düzenleyen ve hayatına yön veren kurallar bütünüdür İlk yerleşik toplumlardan bu yana din, insanın doğaüstü birtakım güçlere duygusal ya da bilinçli olarak inanması ile var olmuş temel bir kurumdur.
Felsefe her alanda olduğu gibi dine de akıl ve eleştiriyle yaklaşır.
İnsanı inanan bir varlık olması sıfatıyla ele alır ve inancın yapısını sorgular.
Evren yaratılmış mıdır?, Evren ezelî ve ebedî midir?, Din, insanların inanma isteğini mi, anlama ihtiyacını mı 69 5.1.1 Tanrının Varlığı İle İlgili Görüşler Din felsefesinin en temel sorusu, Tanrı’nın var olup olmadığı sorusudur.
Tanrı’nın varlığı konusunda, üç temel yaklaşımdan söz edilebilir: I. Tanrının varlığını kabul eden görüşler (Teizm, deizm, panteizm, panenteizm) II.
Tanrının varlığını reddeden görüş (Ateizm) III.
Tanrının varlığı ya da yokluğunun bilinemeyeceğini ileri süren görüş (Agnostisizm) I. Tanrı’ nın varlığını kabul edenler “Tanrı evrenin kendisi midir (içkin), yoksa evrenin dışında, ondan ayrı mıdır (aşkın)?” sorusuna faklı cevaplar vermişlerdir.
1.
Teizm (Tanrıcılık): Evren ve evrendeki her şeyi yoktan var eden mutlak güce sahip, ezelî ve ebedî olan bir Tanrı’nın varlığını savunan dinlerin ve dinsel öğretilerin genel adıdır.
Tanrı var olan her şeyin varlık nedenidir.
Her şeyi yaratan, sınırsız bilgi ve güce sahiptir.
Teizmde Tanrı, doğanın üstünde ve ötesinde yani evrene aşkındır ve kendi dışındaki herhangi bir şeye bağımlı değildir.
Tanrının niceliği ile ilgili iki görüş vardır: • Monoteizm: Tek tanrıcılık olarak ifade edilen bu anlayışa göre Tanrı evreni yaratan, ezelî ve ebedî olan, benzeri olmayan tek mutlak güçtür.
• Politeizm: Birden çok Tanrı’nın varlığını savunan görüştür.
Bu görüş Antik Çağ da varlık bulmuştur.
2.
Deizm (Yaradancılık): Akıl yoluyla kavranan bir Tanrının varlığına inanır ancak onun evreni yarattıktan sonra ona müdahale etmediğini savunur.
Vahiy, peygamber, kutsal kitap kavramlarını gerekli bulmaz.
17. ve 18. yy.
da Aydınlanma Çağı ile birlikte ortaya çıkan deizm “vahyedilmiş din” anlayışı yerine, sadece akılla varılan doğruları kabul eden “doğal din” anlayışını savunur.
Deizm, Tanrı’nın aşkınlığını kabul etmekle teizmle birleşir; evrene ve içindekilere karışmadığını öne sürmesiyle de ondan ayrılır.
Önde gelen temsilcileri J. Locke (Luk, 1632-1704), Newton (Nivtın, 1642-1727), J.J.
Rousseau (Russo, 1712-1778) ve Voltaire (Voltair, 1694-1778)’dir.
3.
Panteizm (Tüm tanrıcılık): Bu görüşün temsilcisi Plotinos ve B. Spinoza (1632- karşılar?
Sınırlı bir anlama gücüne sahip olan insan, nasıl olur da yüce bir varlığın bilgisini anlayabilir ve iletebilir?
Tanrı var mıdır?
Varsa kanıtları nelerdir?
Ölümden sonra yaşam var mıdır, yoksa ölüm bir son mudur?
İşte din felsefesi yukarıdaki soruları eleştirel, akılcı, tutarlı, objektif sorgulama yöntem ve ilkeleri ile dini temellendirmeye çalışır.
Felsefi soruşturma aracılığı ile dine ve özel olarak dinsel kavram ve inançlara ilişkin anlayışımızı derinleştirmek ister.
70 1677) dır.
Spinoza’ ya göre, Tanrı ve evren bir ve aynı şeylerdir.
Tüm varlıklar tanrısal özün birer görünüşüdür.
Tanrı’nın evrenden ayrı ve bağımsız bir varlığı yoktur.
Tanrı, evrenin kendisidir.
Yani Tanrı âleme aşkın değil içkindir.
Böylelikle insan da Tanrının bir parçasıdır.
Tek tanrılı dinlerdeki Tanrı-âlem, yaratan-yaratılan farklılığı panteizmde yoktur.
4.
Panenteizm (Diyalektik Tanrıcılık): Panenteizm Tanrı-evren özdeşliğini kabul etmez.
Panteizm “Her şey Tanrı’dır” derken, panenteizm “Her şey Tanrı’dadır” der.
Teizmin Tanrı’ yı mutlak ve aşkın varlık olarak diğer varlıklardan bütünüyle ayıran yaklaşımını yetersiz bulur.
Panenteizm Tanrı’ yı soyut, mutlak ve değişmez gibi yönleriyle evrenin üstünde (aşkın); somut, göreli ve değişen yönleriyle de evrenin içinde (içkin) görür.
Tanrı hem sonlu hem sonsuz hem neden hem sonuçtur.
II.
Ateizm: Kuşkucular, maddeciler ve pozitivistler için kullanılan ateizm, teizme tepki olarak ortaya çıkmıştır.
Yaratıcının varlığını kabul etmeyen bir düşünce hareketidir.
Tanrı’ya, ruha ya da ölümden sonraki hayata (ahirete) inanmamakla kalmaz, onların yokluğunu da kanıtlamaya çalışır.
İlk izlerine Antik Çağ Yunan filozoflarından Thales’ te ve Epikuros’ ta rastlanır.
K. Marx, Leibniz, Nietzsche, J. P. Sartre’ dır.
Ateizmin felsefi temeli materyalizmdir.
Aslında dini kabul etmediğini iddia edenler, materyalist felsefeye dayalı birtakım inanç sistemleri geliştirmişlerdir.
Budizm, caynizm, yoga, meditasyon gibi bu inanç sistemleri ruhsal kurtuluşu vadeden felsefelerdir.
III.
Agnostisizm: Tanrı’nın varlığının da yokluğunun da bilinemeyeceğini kabul eden görüştür.
Tanrı’nın varlığını inkâr da etmediği gibi yokluğunu da inkâr etmez ancak Tanrı ile ilgili bilgiye sahip olunamayacağından herhangi bir yargıda bulunmamanın doğru olduğunu ileri sürer.
Örneğin, Sofistlerin göreli anlayışları Tanrı’ yı da kapsar.
Sofist olan Protagoras, “Tanrı’larla ilgili olarak, onların ne var olduklarını ne de var olmadıklarını bilebilirim çünkü bu konuda bilgi için konunun karanlıklılığı ve insan yaşamının kısalığı gibi birçok engel vardır” demiştir.
Diğer temsilcileri ise Kant, D.Hume, A. Comte (Kont, 1798-1857)’ dir.
Tanrı’nın varlığı ile ilgili görüşler + Tanrı Evren Tanrı Panteizm Deizm Panenteizm Evren Tanrı Evren 71 5.2.2 Evrenin Sonluluk ya da Sonsuzluk Problemi Din felsefecileri, “Tanrı evreni yaratmış mıdır?, eğer yarattıysa sonlu olarak mı, yoksa sonsuz olarak mı yaratmıştır?” gibi sorularla evrenin yaratılışını sorgulamışlardır.
Var olan her şeyin mekanik yasalara uygun olarak maddeden meydana geldiğini kabul eden materyalist görüş evrenin ezelî (öncesiz) ve ebedî (sonsuz) olduğunu kabul eder.
Örneğin, eski Yunan’ın atomcu görüş temsilcileri olan Demokritos ve Epikür’e göre yalnız madde gerçektir ve onun dışında hiçbir şey yoktur.
Bu nedenle evren de yaratılmamıştır ve ezelden ebede sonsuzluk içindedir.
Yine ilk çağ filozoflarından Aristo hem Tanrı’nın hem de evrenin varlığının ezelî olduğunu yani bir başlangıcının olmadığını kabul eder.
Ona göre yıldızlar ezelî bir yakıtla yanarlar ve ebedîdirler.
Platon da Tanrı’nın evreni “kaos” tan yarattığını, bu “kaos”a şekil verdiğini söylerken evrenin bir başlangıcı olmadığı fikrine yakın durmaktadır.
İslam filozoflarından Farabi ve İbn-i Sina yoktan yaratma ile ezelî olmayı birleştirmeye çalışmışlar ve farklı bir Tanrı-evren ilişkisi ortaya koymuşlardır.
İbn-i Sina bu konuda şöyle der: “Allah âlemden zaman itibariyle değil fakat tıpkı sebebin sonucundan önce olduğu gibi, öz ve sıra önceliği itibarıyla öncedir.” “İlk sebep”, “sonsuz”, “eşya ve olayların son gayesi” gibi metafizik problemleri insan zihninin hiçbir zaman bilip çözemeyeceğini savunan agnostikler, evrenin de ezelî ve ebedî mi olup olmadığının bilinemeyeceğini ileri sürerler.
Tek Tanrı’lı dinlere göre ise evren ezelî ve ebedî değildir.
Yani bir başlangıcı olduğu gibi sonu da vardır çünkü Tanrı evreni belli bir amaca göre yaratmış ve tasarlamıştır ve günü gelince evren kıyamet sürecini yaşayacaktır.
19. yüzyıla gelinceye kadar evrenin bir başlangıcının ve sonunun ne olduğu meselesi daha çok metafiziğin ve din felsefesinin alanına girmiştir.
1929 yılında evrenin genişlediğine dair yapılan gözlemler kozmoloji (evren bilim) dalında bir dönüm noktası olmuştur.
Bunun yanı sıra Newton’un çekim yasası, A. Einstein (Aynştayn,1879-1955)’in izafiyet teorisi, kuantum fiziğinde yapılan hesaplamalar, termodinamiğin ikinci yasası (entropi yasası) gibi bilimsel bulgular ve deliller” “evrenin bir başGörsel 1.23 Evrenin başlangıcı ve sonu meselesi felsefenin ,dinin ve bilimlerin ilgilendiği bir konudur.
72 langıcı ve sonu var mıdır?” sorusunu bilimin alanına girmesine yol açmışlardır.
Evrenin bir başlangıcının ve sonunun olup olmadığı konusunda yapılan bilimsel çalışmalar sonucu ortaya çıkan “bing bang teorisi”, evrenin tek bir noktadan, çok yoğun ve çok sıcak bir şekilde enerji patlamasıyla oluşmaya başladığını söyler.
Evrenin sürekli genişlediğini ve bu genişlemeyle evrendeki sıcaklığın ve yoğunluğun düştüğünü, buna bağlı olarak atom altı dünyadan yıldızlara kadar tüm oluşumların meydana geldiğini ve dolayısıyla evrenin bir başlangıcı ve sonu olduğunu iddia eder.
Yusufçuk, suyun içinde larva olarak doğar, orada büyür, sonra suyun içindeki bitkilere tutunarak su yüzeyine çıkar ve başka bir varlık olarak yoluna devam eder.
Su içinde larva olarak bulunduğu bütün süreç onun yusufçuk olarak gerçek varlığını kazanma sürecini, olmakta oluşunu gösteren bir süreçtir.
Suyun yüzeyine çıktığında, arkada kalan larvalar onun yukarı çıkışını bir kayıp ve ölüm olarak görürler ama aslında bu larva hâlinden kurtuluş ve o sürecin sona erişi, gerçek yaşama adım atıştan başka bir şey değildir.
Buna göre yusufçuk zaten var olan değil, olmakta olan bir varlıktır.
İnsan da benzer şekilde ne olmakta oluyorsa, gerçek ‘ben’liğine doğru giden bir yaratma eyleminin konusudur.
Buna göre, ölen bir kimse hâlâ Tanrı’nın yaratma aktının bir nesnesi ise bunu oluş hâlinin bir devamı olarak görmenin hiçbir sakıncası yoktur… Ankara Üniversitesi İlahiyat Fakültesi Dergisi 7.Metin 5.1.3 Ölümden Sonra Yaşam Problemi Ölümden sonra sonsuz bir yaşama sahip olmak acaba yaşamı anlamlı kılar mı?
Sonsuz yaşam sonlu bedende nasıl gerçekleşecek?
Bu tür sorular din felsefecilerinin cevaplarını aradığı sorulardır.
Düşünce tarihinde ruhun ölümsüz veya beden gibi ölümlü olduğunu savunan filozoflar olmuştur.
Bundan dolayı ruhun ölümlü ya da ebedî olup olmaması ile ilgili tartışmalar ölümden sonraki hayat için önemlidir.
Ölümden sonraki hayatın metafizik bir konu olduğu kesindir.
Ölüm insan için bir son mudur, bir değişim, dönüşüm müdür, yoksa yeni bir başlangıç mıdır?
Bu sorulara yukarıdaki metin sizce nasıl cevap vermektedir?
Düşünelim 73 Pozitivist, materyalist ve ateist filozoflar ruh-beden birliğini yani ruhun bedenden bağımsız bir gerçekliğinin olmadığını savunurlar.
Beden maddesel atomlardan oluştuğu için ölümün gelip çatmasıyla, bir süre sonra çürüyen ağaç veya kuruyan ot gibi toprağa karışmakta; böylece bedene bağımlı olan ruh, bedenin yok olmasıyla sonsuza dek yok olmaktadır.
Bu nedenle bu filozoflara göre yaşam değerli ve anlamlı olandır.
İnsanın bir ruh ve bedenden meydana geldiğini savunan filozoflar ise insanın ölümünden sonra cansız bir cisim olarak varlığını sürdürmesinin anlamsız olduğunu düşünmüşler ve bedenin ölümünden sonra ruhun var olmaya devam edeceğini dile getirmişlerdir.
Bu durumda şöyle bir soru ortaya çıkmaktadır.
İnsan bedeninin dışında bir ruh varsa, insan öldükten sonra bu ruhun kaderi nedir?
Ona ne olmaktadır?
Ruhun ölümsüzlüğü problemini ilk defa ele alan filozof Platon’ dur.
Ona göre ruh hem yaşam öncesi hem de yaşam sonrasında ölümsüzdür.
Bedenden ayrı ideler âleminde yaşayan ruh sonradan bu dünyaya düştüğünde bir bedene bağlı kalarak yaşamını sürdürmek zorunda kalmıştır.
Her türlü sıkıntıya katlanan ruh bir gün bedenden kendisini kurtaracağını ümit eder.
Plotinus’a (MS 205-270) göre bedenden ayrı ve farklı ilahi bir cevher olan ruh, bedenden ayrıldığı zaman tabiatüstü görme kuvvetine ulaşır.
Bedenden ayrıldıktan sonra akıllar âlemine gider.
G.Berkeley (1685-1753)’e göre ruh uyku ve ölüm halinde de düşünmeye ve algılamaya devam etmektedir.
Bu nedenle ruh, bedenin ölümüyle yok olmamakta ve bedensiz olarak da varlığını sürdürmektedir.
İbn-i Sina (980-1037)’ya göre ruh içinde oturduğu beden için bir iç hareket ilkesidir.
Ruh (nefis), bedenin ölümünden sonra varlığını sürdürür.
Gazali’ye göre de Görsel 1.24 Ölüm insan için ne anlam taşımaktadır?
74 5.2.
Din Felsefesi ve Teoloji Din felsefesini daha anlaşılır hâle getirebilmek için, onu aynı konuları ele alan teolojiden ayırmak bize yarar sağlayabilir.
Her ikisinin de konuları aynı olsa bile, araçları, amaçları ve tutumları farklılık gösterir.
1) Teoloji (ilahiyat/ Tanrı bilimi) Tanrı’nın varlığını, niteliklerini, Tanrı’nın yarattığı varlıklarla olan ilişkisini açıklayan bilgi dalıdır.
Din felsefesi ise genel olarak din olgusunu, dinin temel iddialarını, dinsel bilgi ile diğer bilgi türleri arasındaki ilişkileri inceler.
2) Teolojinin açıklamaları doğrudan doğruya inanca dayanır, şüphe ve eleştiri içermez.
Din felsefesi ise doğası gereği din ilkeleri hakkında özgür düşünmeyi, nesnel olmayı ve eleştirel sorgulamayı gerçekleştirir.
3) Teolojide Tanrı-evren ilişkisi açıklanırken dindeki kutsal kitaba, peygamberin söz ve eylemlerine, din âlimlerinin yorumlarına dayanılarak, insanlarda ve toplumlarda dinsel inancı güçlendirmek ve geliştirmek esastır.
Din felsefesinin ise insanları daha inançlı veya daha inançsız yapmak gibi bir gayesi de yoktur.
Dinin insan yaşamındaki yerini, Tanrı’nın varlığı lehine ve aleyhine ileri sürülen kanıtları, sorgulayıp değerlendirmek amacını taşır.
4) Her dinin bir teolojisi vardır.
İslam teolojisi, Yahudi teolojisi, Hristiyan teolojisi gibi.
Dinlere özgü birer din felsefesinden söz edilemez.
5) Teoloji vahye dayanırken, din felsefesi dinin ilke ve inançlarını, akla dayanarak ve mantıksal analiz yoluyla sorgular.
bedenin ölümünden sonra ruh ne ölür ne de yok olur.
Gazali (1058-1111)’ye göre “Beden ruhun aleti olduğundan, alet ve avın yok olması avın ve avcının yok olmasını gerektirmez.” İnanç sistemlerine göre ölümün canlı olma hâlinden cansız olma durumuna dönüş olarak tanımlanması ancak bu dünya için doğrudur ama başka dünyalar için doğru değildir.
Tek Tanrılı dinler ve bazı inanç sistemleri, öte-dünya anlayışını kabul ettikleri için, ölümü bir son değil, diğer yaşam tarzı için başlangıç olarak kabul ederler.
Diğer ya da öte- dünyadaki yaşamı sağlayan şey bu dünyadaki beden değil, bu dünyadan öte-dünyaya göç eden ruhtur.
O halde, her türlü öte-dünya anlayışını kabul eden din ya da inanç sistemleri ölümsüz ruh kavrayışına ya da inancına sahiptirler.
75 5.3.
Ben Kimim?
Aşağıdaki metni okuyalım ve “Ben Kimim” sorusunun farklı alanlarda nasıl ele alındığını cevaplamaya çalışalım ‘Ben’ diye inandığım şey eğer birkaç organın toplamından oluşan bir şey ise ve ben o şey sayesinde ‘ben’ olduğumun bilincine varıyorsam bu takdirde sahip olduğum benlik bilinciyle o şeyin aynı olması gerekir.
Aksine bu organlar, benim doğrudan kendi varlığımı bilmemi sağlayan organlar olmayıp, aksine onlar dolaylı olarak ‘ben’in varlığını sağlayan organlardır.
“Ben kendimin kendim olduğunu biliyorum” derken, buradaki “ben” le “hissettim, aklettim, ve yaptım” ifadelerindeki “ben” i kastediyorum.
Bu nitelikler toplu halde bir başka şeyi ifade etmektedir ki ona “ben” adını veriyorum.(….)
İslam filozoflarından Felsefe Metinleri, Mahmut Kaya 8.Metin İnsanoğlunun ezelden beri cevaplamaya çalıştığı “Ben kimim”?, “Varlığımın amacı nedir”?, “Bu dünyaya nereden geldim ve nereye gidiyorum”?, “Daha önce bu dünyada bulunmuş muydum”?
gibi sorular hem felefeyi, hem bilimi hem de dini ilgilendirmektedir.
Bu üç alan insanı kendi bakış açısına göre tanımlamışlar; ancak bu tanımların hepsi eksik kalmıştır.
Çünkü yapılmaya çalışılan tanımlamalar bilimsel bakış açılarına, felsefi ekollere ve çeşitli dinlere göre yapılmış olup bu tanımların bazısı insanın maddi yönüne bazısı da manevi yönüne vurgu yapmışlardır.
Dinlere göre insan, ezeli ve ebedi bir varlık olan yaratıcının sevgisinden yarattığı, yeryüzündeki en mükemmel eseri ve en kıymetli varlığıdır.
İlahi bir amaç uğruna yaratılmasından dolayı da en önemli görev ve sorumluluklar ona verilmiştir.
Bu görev ve sorumlulukların başında kendisinde ve tüm kainatta yaratıcının delillerini görerek Tanrı’ya şükretmek,itaat edip ibadet etmek , toplumda adaleti gözetmek, yeryüzünü yaşanılır bir hale getirmek için imar etmek, iyilikleri hakim kılmak, gelmektedir.
Tüm dinlerde iyiliklerin mükafatlandırılacağı, kötülüklerin ise cezalandırılacağı inancından dolayı insanın bu dünyayı bir imtihan yeri olarak görmesi esas amaçtır.
Görsel 1.25 Ben kimim?
76 Bilimsel açıdan insan; canlı bir organizmadır.
Diğer canlılar gibi hücreler ve hücrelerden doku, kas ve organların meydana gelmesiyle var olmuştur Anlamak, duygulanmak, düşünmek, öğrenmek gibi yetilerle donatılmış, bilinç ve irade sahibi, toplu halde yaşayan, kültür ve medeniyetler kuran bir varlıktır.
Felsefi açıdan ise insan, evren ve kendi varlığı hakkında hayret eden, var oluşunun yani “ben”nin bilincinde olan tek canlıdır.
Var olmanın ne anlama geldiğini soran, kendi “öz” ünü ve diğer tüm var olanları, evreni, hayatı, yaşanan değerleri düşünebilme yeteneği sayesinde anlamlandıran, inanma, yaşama, üretme, problem çözme çabasında olan bir varlıktır.
4.
Uygulama: I.