5.
Hristiyan azınlıklara siyasi hâkimiyet ve sosyal dengemizi bozan ayrıcalıklar verilemez.
6.
Manda ve himaye kabul kabul edilemez.
7.
Mebusan Meclisinin derhâl toplanmasına ve hükûmet işlerinin meclisin denetimi altında yürütülmesine çalışılacaktır.
8.
İşgal emeli taşımayan devletlerin yardımları kabul edilecektir.
Oku-yorum Mustafa Kemal: Oh ne ala, savaş yerine mandayı kabul edeceğiz ve rahata kavuşacağız!
Bu ne gaflet, ne körlük ve hatta ne budalalık.
İstanbul’un önde gelen adamları da bu düşüncede.
İçlerinden biri çıkıp da ‘Ya bağımsızlık ya ölüm!’ diyemiyor.
Şerafettin Turan, s. 259.
Sütçü İmam, Fransız işgalcilere  karşı direniş başlattı.
Anzavur Ahmet Paşa İsyanı çıktı.
1919 1919 Oku-yorum  Harbiye Nezareti, İstanbul’a gel diyor, padişah, evvela hava değişimi al, Anadolu’da bir yerde otur fakat bir işe karışma diyor.
Nihayet ikisi birlikte, “Behemehâl gelmelisin!” dedi.
“Gelemem!” dedim.
Nihayet, 8-9 Temmuz gecesi sarayla yapılan telgraf görüşmesi esnasında birdenbire perde kapandı.
Bir aydır devam eden oyun sona erdi. Nutuk, s. 47.
(Kısaltılmıştır.)
Mustafa Kemal, İstanbul Hükûmeti’nin dön çağrısına olumlu yanıt verseydi sizce ne gibi sonuçlar ortaya çıkardı?
Görsel 2.10: Mustafa Kemal Paşa ve arkadaşları Erzurum Kongresi’nde MİLLÎ MÜCADELE 64 Kongrede dokuz kişiden oluşan Temsil Heyeti seçildi ve başkanlığına Mustafa Kemal getirildi.
Böylece istifa sonrası hiçbir yetkisi kalmamış olan Mustafa Kemal, Temsil Heyeti aracılığıyla bütün doğu illeri adına söz söyleme yetkisine kavuşmuş oldu.
Ayrıca ülkenin kurtuluşu için gerekli yönde kararlar alma imkânına da kavuştu.
Bu sayede bölgesel bir kongrede bütün ulusu ilgilendiren kararlar alınabildi.
Kongrede ilk kez millî sınırlar ve yeni bir hükûmet kurmaktan söz edilmiştir.
Yine manda ve himaye konusu ilk kez Erzurum Kongresi’nde reddedilmiştir.
2.
1.
9.
Sivas Kongresi (4-11 Eylül 1919) Sivas’ta millî bir kongre toplanması, Amasya Genelgesi ile kararlaştırılmıştı.
Mustafa Kemal, Erzurum’da oluşturulan Temsil Heyeti’nden bazı üyelerle birlikte 2 Eylül 1919’da Sivas’a geldi.
Sivas halkı onları büyük sevgi gösterileri ve coşkulu bir sevinçle karşıladı.
İtilaf Devletleri’nin ve İstanbul Hükûmeti’nin her türlü tehdit ve engellemelerine rağmen kongre 4 Eylül 1919’da Sivas Lisesinde yapıldı (Görsel 2.11).
Kongre başlarken Amerikan mandası ve Mustafa Kemal’in kongre başkanı seçilmesi konuları büyük tartışmalara yol açtı.
Ayrıca kongreye katılanların İttihatçılıkla suçlandığı belirtilerek, kongrenin hiçbir parti ile ilişkisinin olmadığına dair kongre üyelerince yemin edilmesi önerildi.
Yapılan ilk oturumda Mustafa Kemal oy çokluğuyla başkan seçildi.
Manda konusunda ise Rauf Bey’in önerisiyle, Amerikan Senatosuna telgraf çekilerek durumun incelenmesi için hiçbir bağlayıcı yanı olmayan bir inceleme heyeti talep edildi.
Sivas Kongresi, 11 Eylül’de çalışmalarını tamamladı.
Erzurum Kongresi’nde alınan kararlar genişletilerek ve bölgesel ifadeler değiştirilerek bütün memleketi kapsayacak hâle getirildi.
Bu kararlardan farklı olarak ülkedeki bütün millî cemiyetler, Anadolu ve Rumeli Müdafaa-i Hukuk Cemiyeti adı altında birleştirildi.
Bu suretle millî teşkilat, bütün vatana yayılmış oldu ve bir merkezden idaresi sağlandı.
Batı Anadolu Kuvay-ı Millîye Birlikleri komutanlığına Ali Fuat Paşa atandı.
Böylelikle Batı Anadolu’daki dağınık Kuvay-ı Millîye birliklerinin, tek bir merkezden idaresi sağlanmaya çalışıldı.
Ayrıca ulusal direnişin sesini duyuracak olan İrade-i Millîye adında bir gazete çıkarılmasına karar verildi.
Erzurum Kongresi’nde oluşturulan Temsil Heyeti’nin üye sayısı artırılarak bütün ülkeyi temsil etmesi sağlandı.
Damat Ferit Paşa, Elazığ Valisi Ali Galip Bey aracılığıyla Sivas Kongresi’ni dağıtmayı denemiş, yayınladığı bildiri ile halkı Mustafa Kemal Paşa’ya karşı isyana kışkırtmış ve Mustafa Kemal ve arkadaşlarını “İttihatçı ve Bolşevik” olmakla suçlamıştı.
Temsil Heyeti, Sivas’taki millî kongrenin çalışmaları hakkında bilgi vermek ve milletin iradesine aykırı hareket eden Damat Ferit Paşa Hükûmeti’ni şikâyet etmek için, padişah ile telgraf aracılığıyla görüşmek istedi.
Yapılmak istenen bu görüşmeye izin verilmeyince, ulusun güvenini yitirmiş bulunan Damat Ferit Paşa Hükûmeti görevden çekilene kadar, İstanbul ile her türlü haberleşmenin kesilmesine karar verildi.
Sivil ve askerî bütün yazışmaların Sivas’taki Temsil Heyeti ile yapılması istendi.
Damat Ferit Paşa ülkeyi yönetemez hâle gelince istifa etmek zorunda kaldı (30 Eylül 1919).
Bu durum Temsil Heyeti’nin İstanbul karşısında elde ettiği ilk siyasi başarıdır.
Görsel 2.11: Sivas Kongresi Delegeleri: Oturanlar sağdan sola; Mazhar Müfit Kansu, Hürev Sami Kızıldoğan, Ahmet Rüstem, Bekir Sami Kunduh, Kadı Hasbi, Mustafa Kemal, Şeyh Hacı Fevzi, Rauf Orbay, Ömer Mümtaz 2.
1.
10.
Amasya Görüşmeleri (20–22 Ekim 1919) Mustafa Kemal Paşa, yeni hükûmeti kurmuş olan ve Anadolu hareketine daha ılımlı bakan Ali Rıza Paşa’ya telgraf çekti.
Erzurum ve Sivas kongrelerinde kabul edilmiş olan kararlarla oluşan millî teşkilata saygılı olunması şartıyla kendisine yardım vaadinde bulundu.
Bunun üzerine İstanbul Hükûmeti, Bah1919 Mustafa Kemal ve Temsil Heyeti Ankara’ya geldi.
Ankara’da Hakimiyet-i Millîye Gazetesi kuruldu.
1920 27 Aralık 2.
Ünite 65 Görsel 2.12: Amasya Görüşmeleri sırasında Bekir Sami Bey, Mustafa Kemal, Rauf Bey riye Nazırı Salih Paşa’yı Temsil Heyeti ile görüşmek amacıyla Amasya’ya gönderme kararı aldı.
Mustafa Kemal, Rauf Orbay ve Bekir Sami Beyler (Görsel 2.12) ile Salih Paşa arasında 20-22 Ekim 1919’da yapılan görüşmelerde alınan kararların bazıları şunlardır: 1.
Hiçbir himaye ve manda kabul edilmeyecektir.
Türk vatanının bütünlüğü ve bağımsızlığı korunacaktır.
2.
Müslüman olmayan topluluklara, devletin siyasi egemenliğini ve sosyal dengesini bozacak ayrıcalıklar verilmeyecektir.
3.
Anadolu ve Rumeli Müdafaa-i Hukuk Cemiyeti, İstanbul Hükûmeti’nce tanınacaktır.
4.
İtilaf Devletleri’yle yapılacak barış görüşmelerine Temsil Heyeti’nin de uygun gördüğü temsilciler gönderilecektir.
5.
Osmanlı Mebusan Meclisinin güvenlik bakımından İstanbul’da toplanması uygun olmadığından Anadolu’nun güvenli bir yerinde toplanmalıdır.
Amasya’da yapılan bu görüşme ve hazırlanan protokol ile İstanbul Hükûmeti, Temsil Heyeti’ni resmen tanımış oluyordu.
Anadolu’nun güvenli bir yerinde meclisin yeniden açılması, halkın isteklerinin Osmanlı yönetimine iletilmesi açısından önemli bir karardı.
Fakat meclisin İstanbul dışında toplanması hükmü, Kanun-ı Esasi’ye uygun olmadığı gerekçesiyle kabul edilmedi.
Osmanlı yönetimi sadece Mebusan Meclisinin açılmasını uygulamaya koydu.
2.
1.
11.
Temsil Heyeti’nin Ankara’ya Gelmesi (27 Aralık 1919) Mebusan Meclisinin İstanbul’da açılması kararlaştırıldıktan sonra ülkenin her yerinde seçimler yapıldı.
Erzurum milletvekili seçilen Mustafa Kemal, Sivas’ta bir toplantı düzenleyerek Temsil Heyeti yetkilileri ve komutanlarla gelişmeleri değerlendirdi.
Yapılan görüşmeler sonucunda Ankara’nın Millî Mücadele’nin merkezi olması kararlaştırıldı.
Anadolu’nun ortasında ve güvenli bir yerinde olması, haberleşme olanaklarının iyi olması, demiryolunun Ankara’ya kadar ulaşması, mücadelenin verileceği Batı Cephesi’ne yakınlığı alınan bu kararda etkili olmuştur.
Açılacak olan Mebusan Meclisinin çalışmalarını daha yakından takip edebilmek için Mustafa Kemal, Temsil Heyeti üyeleri ile birlikte 27 Aralık 1919’da Ankara’ya geldi (Görsel 2.13).
Heyeti seymenler, öğrenciler ve halk coşkuyla karşıladı.
Bu tarihten sonra Ankara, Millî Mücadele’nin ve ileride kurulacak devletin merkezi oldu.
2.
1.
12.
Son Osmanlı Mebusan Meclisi ve Misak-ı Millî  (12–28 Ocak 1920) Mustafa Kemal, Erzurum mebusu seçilmiş olmasına rağmen tutuklanma olasılığına karşı İstanbul’a gitmedi.
Ankara’da görüştüğü milletvekillerinden bazı isteklerde bulundu.
Bunlar; Meclis’te bir Müdafaa-i Hukuk Grubu oluşturulması, Erzurum ve Sivas Kongrelerinde alınan kararların kabul edilmesi ve kendisinin meclis başkanı olarak seçilmesiydi.
Böylece içeriye ve dış dünyaya karşı, Kuvay-ı Millîyecilerin egemen olduğu bir mecliste, milletin istekleri dışında bir uygulamanın mümkün olamayacağı mesajı verilmiş olacaktı.
Mustafa Kemal’in Meclis başkanı olmak istemesinin sebebi ise o zamanki anayasa olan Kanun-ı Esasi tarafından meclis başkanına verilen yetkilerden dolayıydı.
Görsel 2.13: Mustafa Kemal ve Temsil Heyeti’nin Ankaraya gelişi 1920 1920 Son Osmanlı Mebusan Meclisi açıldı.
Misak-ı Millî kabul edildi.
12 Ocak 28 Ocak MİLLÎ MÜCADELE 66 1920 16 Mart İstanbul resmen işgal edildi.
Mustafa Kemal Ankara’da yeni bir meclis toplanması için çağrı yaptı.
Kanun-ı Esasi’ye göre herhangi bir olumsuzluk karşısında, meclis başkanı ülkenin güvenli bir yerinde meclisin toplanma çağrısını yapma yetkisine sahipti.
Son Osmanlı Mebusan Meclisi, 12 Ocak 1920’de çalışmalarına başladı.
Fakat meclis başkanlığına Mustafa Kemal Paşa seçilmedi.
Müdafaa-i Hukuk Grubu yerine de Felah-ı Vatan Grubu (Vatanın Kurtuluşu) kuruldu.
Milletvekillerinin görüşlerini değiştirmesini hilafet ve saltanata bağlı kalarak Felah-ı Vatan grubunun kurulmasını Mustafa Kemal Nutuk’ta “…Bu grubu teşkil etmeyi, vicdan borcu, millet borcu bilmek vaziyet ve kabiliyetinde bulunan efendiler, imansız idiler… cebin idiler… cahil idiler.” diyerek eleştirmiştir.
Son Osmanlı Mebusan Meclisi, 28 Ocak 1920’de yaptığı gizli bir toplantıda, Misak-ı Millî (Millî Ant) metnini kabul etti.
Misak-ı Millî’nin bazı maddeleri şunlardır: 1.
Osmanlı Devleti’nin Mondros Ateşkes Anlaşması’nı imzaladığı (30 Ekim 1918) tarihte düşman işgaline uğramamış yerler bir bütündür, bölünemez.
2.
Halkın oyu ile anavatana katılan üç sancak; Kars, Ardahan ve Batum’da gerekirse yine halk oylamasına başvurulabilir.
3.
Batı Trakya’nın durumu halkın serbestçe vereceği oya göre belirlenmelidir.
4.
İstanbul ve Marmara Denizi’nin güvenliği her türlü tehlikeden korunmalıdır.
Bu esas kabul edildikten sonra ticaret gemilerinin Çanakkale ve İstanbul Boğazları’ndan geçişi, ilgili devletlerin birlikte verecekleri karara bağlıdır.
5.
Azınlık hakları komşu ülkelerdeki Müslüman halkın da aynı haklardan yararlanması şartıyla kabul edilecektir.
6.
Millî ve ekonomik gelişmemizi engelleyen siyasi, adli ve mali sınırlamalar (kapitülasyonlar) kaldırılmalıdır.
Misak-ı Millî’nin kabulüyle ulusal sınırlar belirlendi.
Sivas’ta yapılan millî kongrede alınan kararlar, Mebusan Meclisi tarafından da kabul edildi.
Siyasi bağımsızlıktan olduğu gibi ekonomik bağımsızlıktan da ödün verilmeyeceği açıkça duyuruldu.
Böylece İtilaf Devletleri ile yapılacak barış antlaşmasının koşulları belirlendi.
Sıra Sizde Kongrelerde ulusal egemenlik vurgulanırken Misak-ı Millî’de yer almamasının sebebi nedir?
Açıklayınız.
İstanbul’un Resmen İşgali (16 Mart 1920) İtilaf Devletleri, kontrolleri altındaki İstanbul’da toplanan meclisten böyle kararların alınmasını beklemiyorlardı.
İstanbul Hükûmeti’ne ve Meclis’e kararların geri alınması için baskı yaptılar.
Yapılan baskıları kabul etmeyen Ali Rıza Paşa Hükûmeti istifa etti.
Yerine kurulan Salih Paşa Hükûmeti’ne de baskılarını devam ettirdilerse de istediklerini elde edemeyince, 16 Mart 1920’de İstanbul’u resmen işgal ettiler (Görsel 2.14).
Meclisi basarak Millî Mücadele yanlısı milletvekillerini tutukladılar ve Malta’ya sürgüne gönderdiler.
1920 2.
Ünite 67 Yaşanan gelişmeler üzerine 11 Nisan 1920’de Padişah Vahdettin’in buyruğuyla Mebusan Meclisi dağıtıldı.
Bu durum Ankara’da BMM’nin açılmasını sağladı.
İstanbul’un işgalini Manastırlı Hamdi Bey’in telgrafıyla öğrenen Mustafa Kemal, İtilaf Devletleri parlamentolarına çektiği telgraflarla işgali protesto etti.
Aynı zamanda askerî ve sivil makamlardan İstanbul ile haberleşmenin hemen kesilmesini, İstanbul’da yapılan tutuklamalara karşın Anadolu’da bulunan İtilaf Devletleri subaylarının tutuklanmasını istedi.
İtilaf Devletleri’nin Anadolu’ya asker nakletmelerini engellemek için de Geyve ve Ulukışla civarındaki köprü ve demiryollarının tahrip edilmesi gibi önlemler alındı.
Padişah, 5 Nisan 1920’de Damat Ferit Paşa’yı tekrar Sadrazamlığa getirdi.
Damat Ferit Paşa, Millî Mücadele yanlılarının din ve vatan düşmanı asiler oldukları ve öldürülmelerinin dinen sakıncası olmadığı yönünde Şeyhülislam’dan fetva aldı.
Fetvalar, İngiliz ve Yunan uçakları ile Anadolu’ya dağıtıldı.
Kuvay-ı Millîyeci liderler, İstanbul’da kurulan mahkemelerde gıyaben yargılanarak idam cezalarına çarptırıldı.
İngilizlerden de alınan yardımlarla oluşturulan ordular, Millî Mücadeleci liderlerin üzerine gönderildi.
Oku-yorum Ankara’da Mustafa Kemal Paşa Hazretlerine: 16 Mart 1920 Bu sabah, Şehzadebaşı’ndaki Mızıka Karakolu’nu İngilizler basıp, oradaki askerlerle çarpışarak, sonuçta şimdi İstanbul’u işgal altına alıyorlar.
Bilginize sunulur.
Manastırlı Hamdi Gençler İçin Fotoğraflarla Nutuk, s. 279.
Millî Mücadele’nin teşkilatlanmasında iletişim araçlarının rolünü değerlendiriniz.
Görsel 2.14: Fransa’nın Doğu Orduları Komutanı Franchet d’Esperey’in (Fıronşe Despere) işgal sonrası İstanbul’a girişi Antep savunmasında Şahin Bey şehit oldu.
Fransızlar Urfa’dan çıkarıldı.
1920 1920 MİLLÎ MÜCADELE 68 1920 23 Nisan San Remo Konferansı toplandı.
TBMM açıldı.
Görsel 2.15: Büyük Millet Meclisinin açılışı Araştır Öğren Paylaş Bir ülkede çıkan ayaklanmaların o ülkeye verdiği zararlar neler olabilir?
Araştırınız.
İnsaf ve merhamet dilemekle millet işleri, devlet işleri görülemez.
Milletin ve devletin onur ve bağımsızlığı korunamaz… Türk milleti, Türkiye’nin gelecekteki çocukları bunu bir an akıldan çıkarmamalıdırlar.
İtilaf Devletleri İstanbul’u işgal ettiler ve Mebusan Meclisini basarak Millî Mücadele yanlısı milletvekillerini tutukladılar.
Mebusan Meclisi çalışamaz hâle geldi ve meclis kapatıldı.
Bu sebeple Mustafa Kemal, meclisin işgalcilerin kontrolündeki İstanbul’da değil Anadolu’nun güvenli bir yerinde toplanmasını istiyordu.
İstanbul’un işgalinin ardından yaşananlar Mustafa Kemal’i haklı çıkardı ve onun ne kadar ileri görüşlü olduğunu bir kez daha gösterdi.
Mustafa Kemal, 19 Mart 1919’da illere ve kolordu komutanlarına bir genelge göndererek olağanüstü yetkilere sahip bir meclisin Ankara’da toplanacağını bildirdi.
Bunun için on beş gün içinde seçimlerin yapılarak milletvekillerinin belirlenmesini istedi.
İşgal altındaki İstanbul’dan kaçmayı başararak Ankara’ya gelebilecek Mebusan Meclisi üyelerinin de yeni meclisin doğal üyesi olduğunu belirtti (Görsel 2.15).
Meclis, 23 Nisan 1920 Cuma günü, milletvekillerinin Hacıbayram Camii’nde halkla beraber cuma namazını kılmalarının ardından açıldı.
115 milletvekilinin katıldığı ilk gün toplantısına en yaşlı üye sıfatıyla, Sinop Milletvekili Şerif Bey başkanlık yaptı.
24 Nisan 1920 tarihinde yapılan toplantıda ise Mustafa Kemal, meclis başkanı seçildi.
Mustafa Kemal aynı gün, meclisin yetkileri ve işleyişi ile ilgili görüşlerini bir önerge şeklinde sundu ve bunlar Meclis tarafından 1 No.lu Kararlar olarak kabul edildi.
Bilgi Notu Olağanüstü yetkilere sahip olarak açılan Büyük Millet Meclisinin adının başına “Türkiye” sözcüğünün getirilmesi, meclisin açılışından “9,5” ay sonra, 8 Şubat 1921’de yapılan Bakanlar Kurulu Kararnamesi ile olmuştur.
1920 2.
2.
BÜYÜK MİLLET MECLİSİNİN AÇILMASI (23 Nisan 1920) 2.
Ünite 69 Meclis’te kabul edilen “1 No.lu Kararlar” şunları içermektedir: 1.
Hükûmet kurmak zorunludur.
2.
Geçici olarak bir hükûmet başkanı tanımak ya da bir padişah vekili ortaya koymak uygun değildir.
3.
Büyük Millet Meclisinin üstünde bir güç yoktur.
4.
Büyük Millet Meclisi, yasama ve yürütme yetkilerini kendinde toplamıştır.
5.
Mecliste seçilecek ve vekil olarak görevlendirilecek bir kurul hükûmet işlerine bakar.
Meclis başkanı bu kurulun da başkanıdır.
6.
Padişah ve Halife baskı ve zordan kurtulduğu zaman Meclisin düzenleyeceği yasal ilkeler içinde durumunu alır.
Sıra Sizde Savaş ortamında olunmasına rağmen meclis çalışmalarına önem verilmesinin amacı ne olabilir?
Oku-yorum Şeyhülislam Dürrizade Abdullah Efendi’nin Fetvası Padişahın ülkesinde savaşacak güçte olan Müslümanların….
asilerle çarpışması dince gerekir mi?
Cevap: Allah bilir ki gerekir.
Bu savaştan kaçanlar dünyada şiddetli cezayı, ahirette de çok acı azabı hak eder mi?
Cevap: Allah bilir ki ederler.
Halife askerlerinden asileri öldürenler gazi, asilerin öldürdükleri şehit olur mu?
Cevap: Allah bilir ki olur.
Takvim-i Vakayi, 11 Nisan 1920.
(Kısaltılmıştır.)
İstanbul Hükûmeti, Millî Mücadele’ye karşı şeyhülislamdan fetva alırken neyi amaçlamıştır?
BMM’nin açılmasıyla millî egemenliğe dayalı, tam bağımsızlığı hedefleyen yeni bir devlet kuruldu.
Osmanlı Parlamentosunun aksine azınlık temsilcilerinin olmadığı bu meclis, millî bir nitelik taşımaktaydı.
Kurtuluş mücadelesini yürüten ve başarıya ulaştıran bu I. BMM, hem yeni bir devlet kurması hem yeni bir anayasa kabul etmesi nedeniyle, kurucu meclis özelliği taşımaktadır.
Birinci meclis, savaş koşullarında kararların hızlı alınıp uygulanmasını sağlamak amacıyla güçler birliği ilkesini benimsemiştir.
2.
2.
1.
Büyük Millet Meclisine Karşı Ayaklanmalar Vatana İhanet Kanunu çıkarıldı.
Ankara’da ilk Bakanlar Kurulu olan İcra Vekilleri Heyeti kuruldu.
1920 1920 Harita 2.1: BMM’ye Karşı Çıkan İsyanlar Haritası Kırklareli Edirne Tekirdağ İstanbul Çanakkale Balıkesir Manisa İzmir Aydın Denizli Antalya Isparta Afyon Kütahya Eskişehir Bilecik İzmit Adapazarı Bolu Zonguldak Ankara Konya Yozgat Çorum Amasya Samsun Ordu Trabzon Tokat Sivas Artvin Ardahan Kars Iğdır Batman Hakkari Mardin Urfa Antep Adana Malatya Maraş Elazığ Erzincan Erzurum Bayburt Cemil Çeto Ayaklanması Hilafet Ordusu Ayaklanması Anzavur Ayaklanması Bolu-DüzceHendek-Adapazarı Ayaklanması Devlet sınırları Ali Batı Ayaklanması Koçkiri Ayaklanması Ethem Ayaklanması Demirci Mehmet Efe Ayaklanması Pontus Ayaklanması Ermeni Ayaklanmaları Afyon Ayaklanması Konya Ayaklanması Yozgat Ayaklanması Urfa Milli Aşireti Ayaklanması Bulgaristan Yunanistan Gürcistan Ermenistan İran Irak Suriye 0 100 200 300 Km Millî Mücadele’nin en tehlikeli ve sıkıntılı dönemi, ayaklanmaların çıktığı dönemdir (Harita 2.1).
K AKDENİZ KARADENİZ KIBRIS MİLLÎ MÜCADELE 70 1920 9 Nisan Konya’da ayaklanma çıktı.
Büyük Edirne Kongresi gerçekleştirildi.
Çünkü Büyük Millet Meclisi Hükûmeti bir yandan yurdu işgal eden düşmana karşı mücadele ederken diğer yandan da İstanbul Hükûmeti, azınlıklar ve Millî Mücadele’ye karşı olanlar tarafından çıkarılan ayaklanmalarla uğraştı.
BMM Hükûmeti hem iç hem de dış düşmanlarla aynı anda savaşmak zorunda kaldı.
Ülkede çıkan isyanlar, Damat Ferit Paşa Hükûmeti’nin kurulmasıyla daha da arttı.
Damat Ferit Paşa Anadolu’da oluşan ulusal gücü yok etmek için her türlü yolu deniyordu.
Millî Mücadele yanlısı kişiler görevden alındı.
Millî güçleri dağıtmak için İtilaf Devletleri’nden yardımlar alınarak askerî birlikler kuruldu.
Kuvay-ı İnzibatiye (Halifelik Ordusu) adıyla kurulan bu kuvvetler Kuvay-ı Millîyeciler üzerine gönderildi.
Savaşlardan yılmış yoksul halkı isyanlara teşvik etmek için Padişah ve halifeye bağlıkları kullanılarak, millî güçlerin kanunsuz bir şekilde halktan para ve asker topladıkları propagandası yapılıyordu.
Şeyhülislam’dan aldıkları fetva ile de Kuvay-ı Millîyeciler vatan haini ve din düşmanı ilan edildi.
Ayrıca bu fetva, gazetelerle ve düşman uçaklarıyla bütün ülkeye dağıtıldı.
Bütün bu kışkırtmaların sonucunda yüzlerce yıldır Padişah’a bağlılığı bir gelenek haline getirmiş olan insanlar, Anadolu’nun çeşitli yerlerinde peş peşe ayaklanmalar çıkardı.
2.
2.
2.
BMM’nin Ayaklanmalara Karşı Aldığı Önlemler Büyük Millet Meclisi, varlığını sürdürebilmek ve otoritesini sağlayabilmek için, Meclis’in açılmasından altı gün sonra Vatana İhanet Kanunu’nu (Hıyanet-i Vataniye Kanunu) çıkardı (29 Nisan 1920).
Bu kanuna göre; Meclis’in kararlarına karşı gelenlerin, düşmana hizmet eden ve bozgunculuk yapanların idamla cezalandırılması kabul edildi.
11 Eylül 1920’de İstiklal Mahkemeleri kurularak isyancılar sert bir şekilde cezalandırıldı.
Şeyhülislam’ın fetvasına karşılık, Ankara Müftüsü Rıfat Efendi liderliğindeki din adamları karşı fetva hazırladılar.
İstanbul Hükûmeti’nin ve işgalci devletlerin olumsuz propagandalarına karşı halkı doğru bilgilendirmek amacıyla, Anadolu Ajansı kuruldu ve Hâkimiyet-i Millîye gazetesi çıkarıldı.
İstanbul basınından; Akşam, İkdam, İleri, Tasvir-i Efkar, Tercüman, Vakit ve Yeni Gün gibi gazeteler, Millî Mücadele’nin büyük destekçilerinden oldular.
Askerî önlem olarak da Kuvay-ı Millîye birlikleri isyancılar üzerine gönderildi.
Sıra Sizde Millî Mücadele’de din adamlarının rolünü ve etkisini değerlendiriniz.
Biyografi Türkiye Cumhuriyeti’nin ilk Diyanet İşleri başkanıdır.
25 Kasım 1908’de Ankara Müftüsü oldu.
Millî Mücadele’nin ilk günlerinde Ankara’da Müdafaa-i Hukuk Cemiyetini kurdu ve bu cemiyetin başkanı oldu.
Mustafa Kemal Paşa ile birlikte çalıştı, maddi ve manevi büyük hizmetlerde bulundu.
Bu çalışmaları sırasında İstanbul Hükûmeti tarafından asi kabul edilip, Ankara Müftülüğü’nden azledilerek (1920) idama mahkum edildi.
Ancak Ankara Hükûmeti, Rifat Efendi’yi derhal müftülük görevine iade etti.
Türkiye Cumhuriyeti Diyanet İşleri Başkanlığı www.diyanet.gov.tr (Kısaltılmıştır.)
Rıfat Börekçi (1860-1941) Ayaklanmalar Türklerin birbirini öldürmelerine neden oluyor ve bu durum işgalci güçlerin çıkarlarına hizmet ediyordu.
BMM Hükûmeti güçleri dış düşmanla uğraşmakla harcayacağı çabayı iç düşmanla uğraşırken harcamak zorunda kalıyordu.
İstiklal Mahkemeleri: Ülkenin bir çok yerinin düşman orduları tarafından işgal edildiği bir dönemde milletin birlik içinde olması gerekiyordu.
Ancak çeşitli iç ve dış kışkırtmalar sonucunda çıkan isyanlar Millî Mücadele’nin önünde engel oluşturuyordu.
BMM, işgalci güçlere karşı savaşabilmek için 1920 Oku-yorum Şeyhülislam’ın Fetvasına Karşı Anadolu Müftülerinin Hazırladıkları Fetva: “Halifeliğin meşru hakkını elinden alanlardan kurtulmak ve fiilen saldırıya uğrayan vatan topraklarını düşmandan temizlemek için uğraşan ve çalışan İslam halkı şeriatça Allah yolundan ayrılmış olurlar mı?
Cevap: Allah en iyi bilir ki olmazlar.
Halifeliğin gasp edilen haklarını geri almak için düşmanlara karşı açılan mücadelede ölenler “şehit” kalanlar “gazi” olurlar mı?
Cevap: Allah en iyi bilir ki olurlar.
Din uğrunda savaşan ve görevini yapan halka karşı düşman tarafını tutup Müslümanlar arasında silah kullananlar ve adam öldürenler şeriat bakımından en büyük günahı işlemiş ve fesatçılık yapmış olurlar mı?
Cevap: Allah en iyi bilir ki olurlar.” Sabahattin Selek, Millî Mücadele s. 768- 769.
(Kısaltılmış ve Sadeleştirilmiştir.)
2.
Ünite 71 düzenli bir ordu kurmaya uğraşırken diğer yandan ülkenin çeşitli yerlerinde çıkan isyanlarla uğraşmak zorunda kalıyordu.
İstiklal Mahkemeleri böyle bir ortamda düzenli ordunun kurulması ve devamının sağlanması için kuruldu (11 Eylül 1920).
İstiklal mahkemeleri dönemin ihtiyaçları doğrultusunda kurulmuş mahkemelerdi.
Mahkemelerde başlangıçta asker kaçakları sorununun çözümüne yönelik çalışmalar yürütüldü.
Daha sonra mahkemelerin yetkileri; vatana ihanet, casusluk, ayaklanma, bozgunculuk, soygun ve asker ailelerine saldırı gibi suçların kapsam içine alınmasıyla daha da genişletildi.
Mahkemelerce özellikle cephede savaşan askerlerin ailelerinin can, mal ve namus güvenliğine çok büyük önem veriliyordu.
İstiklal Mahkemelerinin çalışmaları sonucunda ordudaki asker kaçakları sorunun önüne büyük ölçüde geçildi.
Düzenli orduya katılan asker sayısında artış yaşandı.
Düşman ilerleyişi karşısında düzenli ordunun kurulup varlığını sürdürmesinde İstiklal Mahkemelerinin büyük katkıları oldu.
I. İnönü Muharebesi’ni kazanan düzenli ordunun oluşturulmasında İstiklal Mahkemelerinin de payı vardı.
Mahkemeler, on binlerce kişiyi cepheye göndererek Millî Mücadele’nin kazanılmasında katkı sağladılar.
Ülkede ortaya çıkan ayaklanmaların çoğaldığı dönemde İstiklal Mahkemeleri bu isyanların bastırılmasında önemli görevler üstlendiler.
Mahkeme üyeleri BMM’nin kendi içinden seçtiği üç kişiden oluşuyordu.
Duruşmalar halk önünde yapılıp alınan kararlar halka duyuruluyordu.
Mahkemelerde vicdani kanaate dayanarak kararlar alınırdı ve bu kararların temyizi yoktu.
Mahkemeler idam kararı verme yetkisine de sahipti.
İstiklal Mahkemeleri, Fransız İhtilali sırasında kurulan İhtilal Mahkemeleri örnek alınarak kuruldu.
Mahkemeler, idam yetkisine sahip olmaları, alınan kararların temyiz edilememesi ve kararların ivedilikle uygulanması gibi nedenlerle tepkilere yol açtı ve çok eleştirildiler.
İstiklal Mahkemelerini Sovyet İstihbarat ve Güvenlik Teşkilatına (Çeka) benzetenler de oluyordu.
Ancak İstiklal Mahkemeleri ne Fransız İhtilal Mahkemeleri gibi ülkede bir terör dönemi yaşatmış ne de Çekalar gibi kapalı ve gizli çalışmalar yürütmüştür.
İstiklal Mahkemelerinin çalışmaları sonucunda ordudaki asker kaçakları sorununun önüne büyük ölçüde geçildi.
Ayaklanmalar bastırıldıktan sonra suçlular bu mahkemeler aracılığıyla cezalandırıldılar.
Ülkede meydana gelen diğer suçlarda da önemli ölçüde azalmalar görüldü.
Ülkede iç güvenliğin sağlanmasında, Anadolu’nun düşman işgalinden kurtarılmasında Mahkemeler çok önemli görevler üstlendiler.
BMM’nin otoritesinin güçlenmesinde İstiklal Mahkemelerinin büyük katkısı oldu.
1920-1924 yılları arasında 14 İstiklal mahkemesi görev yaptı.
1925-1927 yılları arasında cumhuriyet rejiminin ve inkılapların tehlikeye düştüğü düşüncesiyle İstiklal Mahkemeleri yeniden faaliyete geçirildi.
Cumhuriyet Dönemi’nde İstanbul, Ankara ve Şark İstiklal Mahkemeleri kuruldu.
Bu mahkemeler, çalıştıkları 1925-1927 yılları arasında yasaların kendilerine olağanüstü yetkiler vermesiyle sınırsız bir güce kavuştu.
Bu dönemde görev yapan İstiklal Mahkemeleri, rejim karşıtı hareketlerin önlenmesi, inkılapların uygulanması ve isyanların bastırılması konularında etkili oldu.
Bilgi Notu Terör Dönemi: Fransız İhtilali’nin ardından Fransa’da on ay süreyle iktidarı ele geçiren Jakobenlerin yürüttüğü kanlı dönemin adıdır (5 Eylül 1793 - 28 Temmuz 1794).
Bu dönemin özelliği terörün bir devlet politikası olarak kabul edilmesi ve yasal bir çerçeve içerisinde uygulanmasıdır.
Fransız İhtilali’nin bu en kanlı döneminde, insanlar devrime karşı olmakla haksız yere suçlanıp giyotinle idam edilmiştir.
Mustafa Kemal, gıyaben idama mahkum edildi.
Kuvay-ı İnzibatiye, Kuvay-ı Millîye tarafından yenilgiye uğratıldı.
1920 1920 Bilgi Notu İstiklal Mahkemeleri’nin Kuruluş Gerekçelerine ve İşleyişine Getirilen Eleştiriler Cemal Kutay, Yazılmamış Tarihimiz ’de İstiklal Mahkemelerinin çalışma sistemine şöyle bir eleştiri getirmişti: İstiklal Mahkemeleri, 1923’le 1927 arasında, tam bir siyasi kurum olmuş, bazı özel düşünceleri memlekette zorla yerleşmesi arzusu ifadelenemeyen konuları, inkılaplar adına tesis eden aygıt haline getirilmiştir.
Nitekim daha sonraki İstiklal Mahkemelerinin verdikleri kararların bazı şahsiyetleri tarihin hükmüne bambaşka şekilde sevk etmenin gayretleri içinde bu mahkemelerin kararlarını araştırma, üzerinde araştırma yapabilme ve hatta konu etme cesaretini gösteren kimse çıkmamıştır.
Konya Mebusu Musa Kazım Efendi de, 13 Aralık 1923’de TBMM’de yaptığı ve zabıtlara geçen konuşmada İstiklal Mahkemelerine şöyle bir eleştiri getirmişti: Muhterem arkadaşlar, bilirsiniz ki İstiklâl Mahkemeleri olağanüstü zamanlarda Türkiye Büyük Millet Meclisi manevi şahsına isyanı, vatana ihanet suçlarını yargılamak için kurulmuştu.
Ordudan firarların yargılanması da İstiklâl mahkemelerine verildi.
Çok basit suçları da yargıladı.
Onun için de birçok şikâyetler meydana çıktı.
Bilirsiniz ki İstiklâl Mahkemeler olağanüstüdür, kesindir, temyiz gibi adlî yollara bağlı değildir.
Herhangi bir mahkemenin hata etmesi de muhtemeldir.
Kişi özgürlüğünü sınırlayan, doğal hukuku bozan ve sınırlayan herhangi bir ceza muhtemel olsa dahi çok ağırdır.
MİLLÎ MÜCADELE 72 1920 Yozgat İsyanı çıktı.
Kazım Karabekir, Doğu Cephesi Komutanı olarak atandı.
Harita 2.2: Sevr Antlaşması haritası Araştır Öğren Paylaş Bir devleti yok etmeye kadar götüren bir antlaşmayı imzalayıp barış sağlayama çalışmak, bir kurtuluş çaresi olabilir mi?
I.
Dünya Savaşı’ndan yenik çıkan devletlere imzalatılmış olan barış antlaşmalarının şartları Paris Barış Konferansı’nda hazırlanmıştı.
Fakat bu konferans sırasında, Osmanlı Devleti’nin paylaşımı konusunda İtilaf Devletleri arasında anlaşmazlıklar çıktı.
Bu yüzden Osmanlı Devleti ile yapılacak olan barış antlaşması ileri bir tarihe ertelendi.
Ancak 1920’ye gelindiğinde hâlâ bir barış antlaşması imzalanmamıştı.
Bu süreç içerisinde ise Türk milleti örgütlenmeye ve işgallere karşı direnmeye başlamıştı.
Misak-ı Millî’nin ilanı ve BMM’nin açılması gibi gelişmeler üzerine; İtilaf Devletleri temsilcileri San Remo Konferansı’nda (18-26 Nisan 1920) bir araya gelerek, Osmanlı Devleti ile yapılacak anlaşmanın şartlarını hazırladılar.
Hazırlanan antlaşma metni, Paris’te Osmanlı heyetine verildi.
Cevap için bir ay süre tanınan heyet, anlaşma şartlarını çok ağır bulduğunu açıklayarak antlaşma metnini kabul etmedi.
Bu gelişme üzerine İngilizlerin desteğindeki Yunan ordusu, 22 Haziran 1920’de harekete geçerek Bursa, Balıkesir ve Uşak’ı işgal etti.
20 Temmuz 1920’den itibaren de Tekirdağ, Edirne ve Kırklareli işgal edildi.
İngilizler de Mudanya ve Bandırma’ya asker çıkardı.
Yaşanan gelişmeler karşısında Osmanlı devlet adamları, önerilen antlaşmanın kabul edilmesine karar verdiler.
Fakat anayasaya göre antlaşmanın Meclis’in onayından geçmesi gerekiyordu.
Mebusan Meclisi kapalı olduğu için Padişah Vahdettin ve Sadrazam Damat Ferit Paşa, eski komutan ve nazırlardan oluşan bir Saltanat Şûrası toplandı (22 Temmuz 1920).
Toplanan şûra üyelerinden yalnız Topçu Feriki (Korgeneral) Rıza Paşa, Sevr Antlaşması’nın (Harita 2.2) maddelerinin çok ağır şartlar taşıdığını ileri sürerek imzalanmasına karşı çıktı.
1920 0 100 200 300 Km 2.
3.
SEVR ANTLAŞMASI (10 Ağustos 1920) Sevr Antlaşması’na göre sınırlar Türkiye Cumhuriyeti sınırı Osmanlı Devleti’ne bırakılan yerler İtalyan nüfuz bölgesi Boğazlar bölgesi İngiliz nüfuz bölgesi Fransız nüfuz bölgesi Yunan idari bölgesi Wilson’un teklifine göre tasarlanan Ermenistan K AKDENİZ KARADENİZ KIBRIS 2.
Ünite 73 Hadi Paşa, Rıza Tevfik ve Reşat Halis’den oluşan bir Osmanlı heyeti Paris’e giderek, Sevres (Sevr) kasabasında antlaşmayı imzaladı (Görsel 2.16).
433 maddeden oluşan antlaşmanın bazı maddeleri şunlardır: 1.
Doğu Trakya ve Batı Anadolu, Yunanlara verilecekti.
2.
Anadolu’nun doğusunda bir Ermenistan ve Kürdistan kurulacaktı.
3.
Mardin, Urfa, Antep ve Suriye Fransızlara bırakılacak; Adana’dan Kayseri ve Sivas’a kadar olan bölge Fransız nüfuzunda olacaktı.
4.
Aydın ve Çine Çayı’ndan itibaren Batı Anadolu, İtalyanlara bırakılacaktı.
5.
Arap toprakları, İngiltere ve Fransa’nın mandası altına alınacaktı.
6.
Boğazlar uluslararası bir komisyon tarafından yönetilecek ve tüm devletlerin gemilerine açık olacaktı.
7.
Kapitülasyonlardan tüm İtilaf Devletleri yararlanacaktı.
8.
Mecburi askerlik kalkacak ve sadece 50 bin 700 asker bulunacaktı.
9.
İstanbul başkent olarak kalacak ancak Türkler anlaşma şartlarına uymazsa İstanbul da ellerinden alınacaktı.
Sevr Antlaşması’nın yürürlüğe girebilmesi için meclis onayından geçmesi gerekiyordu.
Fakat Mebusan Meclisi dağıtılmış olduğu için bu mümkün olmamıştı.
Doğal olarak bu antlaşma, yasal dayanaktan yoksundu ve millî iradeye aykırıydı.
Antlaşma BMM tarafından reddedildi.
Antlaşmayı imzalayanlar ve onaylayanlar vatan haini ilan edildi.
Türk milleti, vatanını parçalayan ve kendisine yaşama hakkı tanımayan Sevr Antlaşması’nın uygulanmasına izin vermedi.
Bağımsızlığı için canla başla mücadele ederek Millî Mücadele’yi zaferle sonuçlandırdı ve Lozan Barış Antlaşması ile de bağımsızlığını taçlandırdı.
Mustafa Kemal “Siyasi, adli, ekonomik ve mali bağımsızlığımızı yok etmeye ve sonuç olarak yaşama hakkımızı inkâra ve ortadan kaldırmaya yönelik olan Sevr Antlaşması bizce mevcut değildir.” sözleriyle bu antlaşmanın kabul edilemez bir antlaşma olduğunu belirtmiştir.
Görsel 2.16: Sevr Antlaşması’nı imzalayan İstanbul Hükûmeti delegeleri ; Hadi Paşa, Rıza Tevfik ve Reşat Halis.
Oku-yorum Kendileri gibi millet ve vatanla alakası olmayan birkaç kişi namına barış antlaşmasını imza ettiklerini ajansta gördük.
Millî Mücadele’mizde daha büyük bir azim ve imanla devama yemin ettiğimizi arz eylerim.
İstanbul’da oluşturulduğunu evvelce duyduğumuz Saltanat Şûrası’nda Türkiye’nin hayatına son veren bu (…) antlaşmanın imza edilmesine karar ve oy veren isimleri malum şahısların ve antlaşmaya imza koyanların (…) haklarında gıyaben hüküm verilmesini ve tamim olunmasını arz ve teklif eylerim.
Sabahattin Selek, Anadolu İhtilali, s. 344 (Kısaltılmış ve sadeliştirilmiştir.)
Bursa Yunan ordusu tarafından işgal edildi.
Trakya, Yunan ordusu tarafından işgal edildi.
1920 1920 Sıra Sizde Sevr Antlaşması’nın Millî Mücadele’ye etkilerini değerlendiriniz.
MİLLÎ MÜCADELE 74 1920 Sevr Antlaşması imzalandı.
İstiklal Mahkemeleri kuruldu.
10 Ağustos Harita 2.3: Millî Mücadele’de Cepheler Haritası 2.
4.
MİLLÎ MÜCADELEDE  DOĞU VE GÜNEY CEPHELERİ Araştır Öğren Paylaş Millî Mücadele’de ordunun yanı sıra halkın da mücadeleye katılması nasıl sağlanmıştır?
Millî Mücadele Doğu, Güney ve Batı olmak üzere üç cephede gerçekleşti.
Doğu Cephesi’nde Kazım Karabekir Paşa komutasındaki 15.
Kolordu, Ermenilerle mücadele etti.
Güney Cephesi’nde Fransızlar ve onların desteklediği Ermenilere karşı direnişi Kuvay-ı Millîye üstlenmişti.
Batı Cephesi’nde ise Yunanlara karşı önce Kuvay-ı Millîye daha sonra ise düzenli ordu mücadele etti (Harita 2.3).
2.
4.
1.
Doğu Cephesi I.
Dünya Savaşı’nın sonlarına doğru Rusya’da çıkan ihtilal sonucunda Çarlık rejimi yıkılarak Sovyet Rusya kurulmuştu.
Yeni kurulan rejim ülke içinde otoritesini sağlamakla uğraşırken, Brest Litowsk Antlaşması’nı imzalamış ve savaştan çekilmişti.
Bu antlaşmaya göre Anadolu’da işgal ettiği yerleri boşaltmış, hatta 93 Harbi’nde ele geçirdiği Kars, Ardahan ve Batum’u (Elviye-i Selase) Osmanlı Devleti’ne bırakmıştı.
Kafkasya’da oluşan bu otorite boşluğundan yararlanan Ermeniler, merkezi Erivan olan bir Ermenistan Devleti kurdular (28 Mayıs 1918).
Mondros Ateşkes Anlaşması’ndan sonra yapılan barış konferanslarına, İtilaf Devletleri tarafından Ermeni temsilcileri de çağrıldı.
ABD Başkanı Wilson, Paris Barış Konferansı’nda İtilaf Devletleri’ne bir plan sundu.
Bu plana göre Doğu Anadolu Bölgesi’nde bağımsız bir Ermeni devleti kurulacak ve bu devletin Akdeniz ile Karadeniz’e bağlantısı sağlanacaktı.
Büyük Ermenistan düşünü gerçekleştirme zamanının geldiğini düşünerek harekete geçen Ermeniler, Erzurum ve Van’a saldırarak köy ve kasabaları yakmaya ve Türkleri öldürmeye başladılar.
Bu saldırıların artarak devam etmesi üzerine, Doğu Anadolu’nun Ermenilerin eline geçmesini önlemek için, Doğu Anadolu Müdafaa-i Hukuk Cemiyeti kuruldu.
Kazım Karabekir Paşa’nın 15.
Kolordu Komutanı olarak Erzurum’a gelmesinden sonra bu cemiyet daha da güçlendi.
Oku-yorum Tayyar Rahmiye Güney cephesinde 9.
Tümen’de gönüllü olarak bir müfrezenin komutanlığını yapmıştır.
Osmaniye’de Fransız karargâhına saldırı için görevlendirilen müfreze, 1 Temmuz 1920’de harekete geçer.
Fakat, bu arada askerlerde bir duraklama meydana gelir.
Bunun üzerine, “Ben kadın olduğum halde ayakta duruyorum da, siz erkek olduğunuz halde yerlerde sürünmekten utanmıyor musunuz?” diyerek erkekleri harekete geçiren Tayyar (uçan) Rahmiye, karargâhın alındığını göremeden şehit düşer.
Bu harekât sonrası iki tanesi makinalı olmak üzere 82 tüfek ele geçirilmiştir.
Şefika Kurnaz, Milî Mücadele’de Türk Kadını.
www.atam.gov.t 1920 Fransa 0 300 Km K Doğu Cephesi Ermenistan Güney Cephesi Yunanistan Batı Cephesi AKDENİZ KARADENİZ KIBRIS 2.
Ünite 75 Sıra Sizde Mondros Ateşkes Anlaşması’nın “Osmanlı ordusu terhis edilecek” maddesine rağmen Kazım Karabekir’in 15.
Kolordu’yu dağıtmaması nasıl açıklanabilir?
İtilaf Devletleri tarafından, Sevr Antlaşması’na Ermeni Devleti’nin kurulmasını öngören bir madde konuldu.
Bundan cesaret alan Ermeniler saldırılarını artırdılar.
Bu gelişmeler yaşanırken BMM Hükûmeti, 15.
Kolordu Komutanlığını Doğu Cephesi Komutanlığına dönüştürerek başına Kazım Karabekir’i atadı.
BMM’nin aldığı karar üzerine harekete geçen Kazım Karabekir Paşa, Sarıkamış ve Kars’ı Ermenilerden kurtardı.
İlerleyişini sürdüren Türk ordusunun Gümrü’ye yaklaşması üzerine Ermeniler barış istediler.
İmzalanan Gümrü Barış Antlaşması’nın (2-3 Aralık 1920) önemli bazı maddeleri şunlardır: 1.
Ermenistan BMM’yi tanıyacaktır.
2.
Kars, Sarıkamış, Kağızman, Iğdır ve Oltu BMM Hükûmeti’ne  bırakılacaktır.
3.
İsteyen Ermeniler Türkiye’ye göç edebilecektir.
Bu barış antlaşması BMM Hükûmeti’nin uluslararası alanda sağladığı ilk askerî ve siyasi başarıdır.
Doğu Anadolu üzerindeki her türlü isteklerinden vazgeçen Ermeniler, böylelikle Sevr Antlaşması’nın kendilerine tanıdığı haklardan da vazgeçtiler.
2.
4.
2.
Güney Cephesi Mondros Ateşkes Anlaşması imzalandıktan sonra Adana, Antep, Maraş ve Urfa’ya önce İngilizler girdiler.
İngilizler daha sonra buraları Fransızlara bıraktı.
Fransızlar bu yörelere hem kendileri yerleştiler hem de Mısır ve Suriye’den getirttikleri Ermenileri yerleştirdiler.