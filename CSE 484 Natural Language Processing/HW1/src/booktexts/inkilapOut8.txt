Yunan ordusu Eskişehir Seyitgazi Sakarya Nehri Porsuk Çayı Sivrihisar Çifteler Polatlı Eski Polatlı Çalış Sakarya Nehri Türk Ordusu Yunan Ordusu Yunanların ilerleyebildiği en son hat Yunan askeri harekatı Görsel 2.26: Sakarya Meydan Muharebesi krokisi Türk askeri harekatı K Harita 2.4: Sakarya Meydan Muharebesi Haritası (Genel) Eskişehir Ankara K AKDENİZ KIBRIS KARADENİZ 2.
Ünite 85 Biyografi İstanbul’da doğdu.
1896’da Harp Okulu’nu, 1898’de Harp Akademisini bitirdi.
Trablusgarp, Balkan ve I.
Dünya savaşlarında görev aldı.
1918’de genelkurmay başkanı, 1920’de harbiye nazırı oldu.
Millî Mücadele’ye katılmak üzere 1920 yılında Ankara’ya geldi.
Millî Savunma Bakanı oldu.
1921’de Genelkurmay Başkanı oldu.
Aynı yıl orgeneralliğe, 1922’de de mareşalliğe terfi etti.
1924- 1944 yılları arasında genelkurmay başkanlığı yaptı.
Yaş haddinden emekliye ayrıldı.
TBMM’de 14 Ağustos 1923’e kadar Kozan milletvekili olarak görev yaptı.
Daha sonra İstanbul milletvekili seçildi.
31 Ekim 1924’te milletvekilliğinden istifa etti.
1946-1947 yılları arasında İstanbul bağımsız milletvekili olarak TBMM’de görev yaptı.
İstanbul’da vefat etti (Görsel 2.27).
Atatürk ve Kurtuluş Savaşı Müzesi, T.C. Genelkurmay Başkanlığı, s. 134.
Fevzi Çakmak (1876-1950) Görsel 2.27 Fevzi (Çakmak) Paşa Kars Antlaşması (13 Ekim 1921) Sakarya’da Yunanların yenilmesi dış politikada olumlu gelişmeler sağladı.
Sovyet Rusya’nın öncülüğünde, Sovyetler Birliği’ne bağlı Azerbaycan, Gürcistan ve Ermenistan devletlerinin temsilcileri Kars’ta biraraya gelerek konferans düzenlediler.
TBMM Hükûmeti heyetinin başkanlığını Kazım Karabekir’in yaptığı bu konferansın sonunda, 13 Ekim 1921’de Kars Antlaşması imzalandı.
Bu Antlaşma ile taraflar birbirlerinin varlığını tanırken, sınırlar konusu son şeklini aldı.
Böylece Türkiye’nin doğu sınırı kesinleşti.
Doğu sınırları kesinleşiği için de bu bölgedeki askerî birlikler ve silahlar, Batı Cephesi’ne kaydırılabildi.
Ankara Antlaşması (20 Ekim 1921) Sakarya Meydan Muharebesi’nin Türkler tarafından kazanılması üzerine, İtilaf Devletleri arasındaki çatlak büyüdü.
Fransızlar TBMM Hükûmeti ile temaslara başladılar.
20 Ekim 1921’de Ankara Antlaşması imzalandı.
Böylelikle Fransa Türkiye’yi tanırken, Güney Cephesi de kapandı.
Böylece TBMM’yi tanıyan ilk işgalci devlet Fransa oldu.
Yapılan antlaşmaya göre Fransa, Çukurova ve Güneydoğu Anadolu’da işgal ettiği yerleri boşaltacak, Suriye’de kalan “Süleyman Şah Mezarı”nın bulunduğu Caber Kalesi de Türk toprağı sayılacaktı.
İskenderun ve Antakya (Hatay) yöresi Fransız mandasındaki Suriye sınırları içinde kalacak, fakat burada özel bir yönetim kurulacak ve resmî dil Türkçe olacaktı.
İtilaf Devletleri’nin Ateşkes Önerileri ve İç Politika Gelişmeleri Yunan ordusunun başarısızlığı ve geri çekilişi sonrasında İtilaf Devletleri, Türk ve Yunan kuvvetleri arasında savaşı durduracak arabulucu rolü oynamaya başladılar.
İzmir ve Trakya’yı içeren yeni barış projelerini 22-26 Mart 1921 tarihinde TBMM’ye sundular.
Mustafa Kemal, İtilaf Devletleri’nin önerilerini Türk milletinin bağımsızlığına aykırı hükümler taşıdığı için reddetti.
Sakarya Meydan Muharebesi’nden sonra Yunanlar, hâlâ işgal altında tuttukları Batı Anadolu’da Yunanistan’a bağlı ve özerk yönetimler kurmayı düşündüler.
Bu amaçla İngilizlerin de yardımlarıyla Batı Anadolu’da Türk ordusunun saldırılarına karşı güçlü bir savunma hattı tertiplediler.
Bu bölgedeki Yunan mevzilerini inceleyen bir İngiliz Kurmay Subayı verdiği raporda: “Türkler bu mevzileri dört beş ayda ele geçirebilirlerse, bir günde düşürdüklerini iddia edebilirler.” demekten kendini alamamıştı.
Dış politikada bu tür gelişmeler yaşanırken, içeride Yunan ordusuna son darbeyi indirmek için hummalı bir çalışma başlamıştı.
Başta İstanbul olmak üzere, İtilaf Devletleri’nin kontrolünde bulunan birçok yerdeki silah depolarından Anadolu’ya silah kaçırılıyordu.
Kapanan Doğu ve Güney Cepheleri’nden Batı Cephesi’ne asker ve silah naklediliyor; Rusya, İtalya ve Fransa’dan satın alınan askerî malzemeler cepheye ulaştırılmaya çalışılıyordu.
Fakat taşıtlar ve yollar yetersiz olduğu için çalışmalar ağır ilerliyordu.
Bu sırada Meclis’te muhalefet şiddetlenmiş, Sakarya Zaferi’nden sonra aylar geçtiği halde, ordunun saldırıya geçip düşmanı neden kovmadığı eleştirileri yapılıyordu.
Mustafa Kemal’in: “…Yarım hazırlıkla, yarım tedbirlerle yapılacak taarruz, hiç taarruz etmemekten daha kötüdür.” açıklamalarına rağmen Meclis, süresi dolan Başkomutanlık yetkisini ve süresini uzatmadı.
Mustafa Kemal’in başkomutanlık görevi süresiz uzatıldı.
1921 Ankara Antlaşması imzalandı.
20 Ekim 1922 MİLLÎ MÜCADELE 86 2.
5.
6.
Büyük Taarruz ve Başkomutanlık  Meydan Muharebesi (26-30 Ağustos 1922) Taarruz 26 Ağustos 1922 sabahı saat 05.30’da Türk topçularının ateşiyle başladı.
Mustafa Kemal savaşı Kocatepe’den yönetiyordu.
Ani baskın şeklinde gelişen bu taarruz karşısında şaşıran Yunanlar geri çekilmeye başladı.
27 Ağustos’ta Türk ordusu Afyon’a girdi.
“Bu mevzileri tutan Yunan askerlerini Türkler dört beş ayda yerlerinden atarlarsa bir günde aldıklarını iddia edebilirler.” diyen bir İngiliz kurmayını raporunun aksine, buraları ele geçirmek Türk askerinin birkaç saatini almıştı.
Yunan ordusu, Dumlupınar mevzilerine çekildi (Görsel 2.28).
30 Ağustos’ta 200 bin kişilik Yunan ordusu Dumlupınar’da kuşatıldı.
Burada yapılan meydan savaşının komutasını Başkomutan Mustafa Kemal (Görsel 2.29) bizzat üzerine alıp savaşı yönetti ve düşmanın büyük kısmı Türk ordusu tarafından imha edildi.
Bu nedenle Dumlupınar’da yapılan bu savaşa “Başkomutanlık Meydan Muharebesi” adı verildi.
Yenilen Yunan ordusunun arta kalanları İzmir’e doğru hızla çekilmeye başladı.
Yunan ordusu kaçarken Türk köylerini ve kasabalarını yakıyor, insanları katlediliyordu.
Mustafa Kemal, karargâhını kurduğu Çal köyünde ordu komutanlarıyla durumu değerlendirdi ve 1 Eylül’de tarihe geçen ünlü buyruğunu verdi: “Ordular!
İlk hedefiniz Akdeniz’dir, İleri!” Türk askerleri 9 Eylül 1922 sabahı İzmir’e girdi.
Dört yılın ardından yeniden Kadifekale’de Türk bayrağı dalgalanmaya başladı.
11 Eylül’de Bursa kurtarıldı.
18 Eylülde Batı Anadolu düşmandan tamamen temizlendi.
Başkomutan Mustafa Kemal’in teklifi üzerine, üstün hizmetlerinden dolayı Fevzi Paşa’ya da Mareşallik rütbesi verildi.
Görsel 2.29: Başkomutan Mustafa Kemal Paşa Kocatepe’de Bizim bu büyük zaferimizin doğuracağı büyük sonuçlar, yalnız Türkiye’nin yazgısı üzerine etkili olmakla kalmayacak, aynı zamanda bütün zulüm görmüş milletlerin, kendi yaşam ve bağımsızlıklarını tehdit eden ve baskılayan zalimler aleyhine hareket için yüreklendirecektir.
1922 26 Ağustos Büyük Taarruz başladı.
30 Ağustos Başkomutanlık Meydan Muharebesi kazanıldı.
1922 Sıra Sizde Millî Mücadele kahramanlarından hangisi sizi daha çok etkilemiştir?
Neden?
Sıra Sizde Sakarya Meydan Muharebesi’ndeki başarının iç ve dış politika üzerinde ortaya çıkardığı etkiyi tartışınız.
Bu gelişme üzerine Mustafa Kemal, 6 Mayıs 1922’de Meclis’e gelerek gizli oturumda muhalefetin eleştirilerini yanıtlamış ve “Başkomutanlık iki gündür belirsiz bulunuyor.
Şu dakikada ordu komutansızdır.
Eğer ben, orduya komuta etmekte devam ediyorsam, yasa dışı komuta ediyorum.
Mecliste çıkan oylama sonuçlarına göre, hemen komutadan el çekmek isterdim.
Başkomutanlığımın sona erdiğini hükûmete bildirdim.
Fakat telafisi olmayan bir felakete meydan vermemek zorunluluğu karşısında kaldım.
Düşman karşısında bulunan ordumuz başsız bırakılamazdı.
Bunun için, bırakmadım, bırakamam ve bırakamayacağım.” demiştir.
Bu konuşma sonrası yapılan oylamaya göre; 11 ret, 15 çekimsere karşı 177 oy ile Başkomutanlık Kanunu’nun süresi uzatıldı.
Görsel 2.28: Büyük Taarruz krokisi Kocaeli Eskişehir Kuzey Sakarya Porsuk Çayı Güney Sakarya Dumlupınar Kocatepe Türk kuvvetleri Yunan kuvvetleri Bolvadin Aziziye Kırkız Dağı Bal Mahmut Dağı Güzelim Dağ Kızık Şuhut Mahmutköy Efe Sultan Türk taarruz yönü Tren yolu K 2.
Ünite 87 2.
6.
MUDANYA’DAN LOZAN’A Görsel 2.30: Lozan Barış Antlaşması imzalanırken Araştır Öğren Paylaş Kazanılan askerî zaferlerin siyasi zaferlere etkileri neler olabilir?
Mudanya Ateşkes Anlaşması: Batı Anadolu’nun Yunan işgalinden kurtarılmasından sonra sıra Trakya’nın kurtarılmasına gelmişti.
Fakat Boğazlar bölgesi İtilaf Devletleri’nin kontrolünde idi.
Türk askerî birlikleri Boğazlara yönelince; İtalyanlar ve Fransızlar, İngilizleri yalnız bırakarak Çanakkale ve İzmit’teki birliklerini çektiler.
Yunanları terk etmek istemeyen İngiltere, dominyonlarından istediği desteği de bulamayınca Türklerle barış görüşmeleri için masaya oturmaya mecbur kaldı.
3 Ekim 1921’de Mudanya Ateşkes görüşmelerine TBMM adına Batı Cephesi Komutanı İsmet Paşa katıldı ve konferansa başkanlık etti.
İtilaf Devletleri adına İngiltere’yi General Harrington (Harinton), Fransa’yı General Charpy (Şarpi), İtalya’yı General Monbelli (Monbeli) temsil ederken görüşmelere Yunanistan adına kimse katılmamıştı.
Yunanistan delegesi General Mazarakis bir gemide bekletilirken Yunanistan’ı İngiltere temsil etti.
Bir hafta kadar süren sert tartışmaların sonunda, 11 Ekim 1922’de, 14 maddeden oluşan Mudanya Ateşkes Anlaşması imzalandı.
Bu ateşkes anlaşmasıyla İstanbul ve Doğu Trakya savaş yapılmadan kurtarıldı.
Böylece Millî Mücadele’nin askerî safhası tamamlanmış oldu.
İngiltere’nin Doğu Akdeniz politikası iflas etti ve İngiltere’nin Yunan destekçisi Başbakanı Lloyd George (Loyd Corc) istifa etmek zorunda kaldı.
Ayrıca İtilaf Devletleri, Osmanlı Devleti’nin sona erdiğini de kabul etmiş oluyorlardı.
Çünkü Mudanya Ateşkes Anlaşması’nı TBMM Hükûmeti ile imzaladılar ve İstanbul’un TBMM Hükûmeti’ne teslim edilmesini kabul ettiler.
2.
6.
1.
Barış Konferansı İçin Yapılan Hazırlıklar Mudanya Ateşkesi’nin imzalanmasından sonra sıra barış görüşmelerine gelmişti.
Mustafa Kemal Paşa, görüşmeler için İzmir şehrini önerdiyse de bu öneri kabul görmedi.
Görüşmelerin tarafsız bir ülke olan İsviçre’nin Lousanne (Lozan) kentinde yapılması kararlaştırıldı (Görsel 2.30).
Oku-yorum Lozan Barış Konferansı’nın ilk döneminde Türk tarafı, en fazla İngiltere ile karşı karşıya gelmiştir.
Hemen her konuda İsmet Paşa’nın yoğun itirazı ile karşılaşan İngiliz temsilcisi Lord Curzon, İsmet Paşa’yı “Hiçbir dediğimizi makul olduğuna, haklı olduğuna bakmaksızın kabul etmiyorsunuz.
Hepsini reddediyorsunuz.
Her reddettiğinizi cebimize atıyoruz.
Memleketiniz haraptır.
İmar etmeyecek misiniz?
Bunun için paraya ihtiyacınız olacaktır.
Parayı nereden bulacaksınız?
Para bugün dünyada bir bende var, bir de yanımdakilerde.
Unutmayın ne reddederseniz hepsi cebimdedir.” şeklindeki sözlerle tehdit etmiştir.
Şevket Süreyya Aydemir, İkinci Adam, C.
I, s. 240.
Mustafa Kemal “Ordular, ilk hedefiniz Akdeniz’dir.
İleri!” emrini verdi.
Yunan Başkomutanı Trikopis esir edildi.
1922 1922 Bilgi Notu Mudanya Ateşkes Anlaşması’nın Bazı Maddeleri: 1.
Ateşkes Anlaşması 14-15 Ekim gecesi yürürlüğe girecektir.
2.
Yunanlar Doğu Trakya’yı 15 gün içerisinde boşaltacaklar, bölge 30 gün içerisinde TBMM Hükûmeti yönetimine devredilecektir.
3.
TBMM Hükûmeti asayişi sağlamak için bölgeye 8.000 kişilik bir jandarma kuvveti gönderecektir.
MİLLÎ MÜCADELE 88 İtilaf Devletleri, Lozan Barış Konferansı’na Türk tarafını temsilen İstanbul Hükûmeti’ni de davet edince, bu duruma tepki olarak TBMM tarafından saltanat kaldırıldı.
Böylece Osmanlı Devleti’nin siyasal varlığına son verilmiş oldu.
Artık barış görüşmelerinde Türk tarafının tek temsilcisi olarak sadece TBMM Hükûmeti kalmış, İtilaf Devletleri’nin oyunu bir kez daha bozulmuştu.
Mudanya Ateşkes Görüşmeleri’ndeki başarısı sebebiyle Batı Cephesi Komutanı İsmet Paşa, Dışişleri Bakanı seçildi ve Lozan Barış Görüşmeleri’ne gidecek Türk heyetinin başına getirildi.
Lozan Barış Görüşmeleri’ne gidecek 33 kişiden oluşan heyete, hareketlerinden önce kısa bir direktif verilmişti.
Heyetten özellikle Anadolu’da Ermenilere toprak verilmemesi ve kapitülasyonların kaldırılması konularında kesinlikle taviz verilmemesi istendi.
Konferans 20 Kasım 1922’de açıldı.
Asıl barış görüşmeleri 21 Kasım’da Ouchy (Uşi) Şatosu Oteli’nin büyük salonunda başladı.
Bu Konferansa Türkiye Büyük Millet Meclisi Hükûmeti, İngiltere, Fransa, İtalya, Japonya, Romanya, Yunanistan ve Yugoslavya delegeleri katıldı.
Boğazlarla ilgili konuların görüşülmesi sırasında Sovyetler Birliği ve Bulgaristan delegeleri de konferansa katıldı.
ABD ise sadece gözlemci olarak yer aldı.
Lozan Barış Konferansı çok çetin tartışmalara sahne oldu.
Çünkü orada sadece bir Türk-Yunan savaşının hesabı görülmüyordu.
Tarihe karışan Osmanlı İmparatorluğu’nun tasfiyesinin getirdiği, yüzyıllara dayanan çeşitli ve çetrefilli sorunlar da çözülmeye çalışılıyordu.
Konferans 4 Şubat 1923’te bir sonuç elde edilemeden dağıldı.
Konferans görüşmelerinin olumsuzlukla sonuçlandığı dönemde, 17 Şubat 1923’te Türkiye İktisat Kongresi toplandı.
Kongrede ekonomide tam bağımsızlık kararı alınarak kapitülasyonların kabul edilmeyeceği mesajı bir kez daha verildi.
Ekonomide liberal bir modelin uygulanacağı kararı alındı.
Batılı devletler üzerinde Türkiye’nin ekonomide liberal sisteme geçme kararı olumlu bir izlenim yarattı.
Türkiye, İtilaf Devletleri’ne 8 Mart’ta verdiği bir nota ile barış koşullarını içeren projesini açıkladı.
Bunun üzerine yapılan çağrıyla 23 Nisan 1923’te, Lozan Barış Görüşmeleri’nin ikinci etabı başladı.
Üç aylık zorlu müzakereler sonunda 24 Temmuz 1923’te İsmet Paşa, Lozan Barış Antlaşması’nı imzaladı.
Mustafa Kemal, İsmet Paşa’ya kutlama telgrafı çekti.
Lozan Barış Antlaşması’nın imzalanması 101 pare top atışı yapılarak duyuruldu.
Bütün ülkede şenlikler ve kutlamalar yapıldı.
Nihayet Türk milletinin yıllardır özlemini çektiği barışa kavuşulmuştu.
Lozan Barış Antlaşması (24 Temmuz 1923) Lozan Barış Antlaşması 143 madde ve 4 bölüm halinde düzenlenmiştir.
Antlaşmanın önemli maddeleri şunlardır: 1.
Sınırlar a) Yunanistan Sınırı: Meriç Nehri, Türk-Yunan sınırı olacaktır.
Bozcaada, Gökçeada ve Tavşan Adası Türkiye’ye kalacak, Türkiye’nin Ege kıyılarına yakın olan Yunan adaları silahlandırılmayacaktır.
b) Suriye Sınırı: 20 Ekim 1921’de Fransa ile imzalanan Ankara Antlaşması’nda belirlenmiş olan sınır esas alınacaktır.
1922 1922 9 Eylül İzmir düşman işgalinden kurtuldu.
Fevzi Çakmak’a Mareşallik rütbesi verildi.
Oku-yorum Kastamonu İstiklal Mahkemesi üyesi Mustafa Necati, Ilgaz’dan Kastamonu’ya gelirken yollarda rastladıklarını şöyle anlatıyor: “Bir gün evvel yağan karların doldurduğu uzun yollardan gelen mahkememiz, Çerkeş önlerinde kağnılarla cephane taşıyan bir kadın kafilesine rast gelmiştik… Biz soğuktan yamçılar altında bile titrerken, tek yorganını da arabaya örten bir ninenin çıplak ayaklarla yürüdüğünü görünce, içimden taktirle karışık bir merhamet sızladı; arkasına sardığı peştemalı içinde ara sıra hıçkıran bir çocuğun üzerine bile örtmeden, yorganını niçin arabaya serdiğini sormak fikrini duydum.
- Üşümez misin sen, nine?
Bak çocuk donacak, yorganını örtsene!
diye arabanın üstünü işaret ettim.
Bu sözü garip bir tarzda karşıladı.
Sormaya değer bir şey saymıyordu galiba!
Benim beklediğimi anlayınca mukaddes bir şeye yüzünü döndürür gibi kağnıya doğru konuştu: - Kar sepeliyor, millet malıdır, nem kapmasın evladım, dedi ve yorganın uçlarını iyice gerdi.
Kar sepelemeye başlamıştı.
O zaman anladım ki, cephaneleri ıslatmamak için bu fedakârlığı yapıyor, o zaman deminki merhametimden utandım bile… Aman Yarabbi!
Fedakârlığını bildirmek bile istemiyor, bu âlicenaplık karşısında da secde etmeyen ruh ve aşk olur mu?
Tarihte böyle bir fedakârlığın bir eşini, meşhur vatansever Kartacalı kadınlar bile yaratamadılar, onlar saçlarından orduya halatlar örmüşlerdi, bunlar hayatlarından cephane veriyorlar… Zeki Sarıhan, Kurtuluş Savaşı Kadınları, s. 228-229.
(Kısaltılmıştır.)
2.
Ünite 89 c) Irak Sınırı: Musul sorunu nedeniyle, Irak sınırı Lozan’da belirlenemedi.
Sorunun Türkiye ile İngiltere arasında yapılacak ikili görüşmelere bırakılmasına karar verildi.
2.
Boğazlar: Boğazlar, Türkiye’nin başkanlığında uluslararası bir komisyon tarafından yönetilecektir.
Türkiye, Boğazların her iki yakasında da asker bulundurmayacaktır.
3.
Kapitülasyonlar: Adli, mali, idari ve ekonomik ayrıcalıklar içeren kapitülasyonlar kaldırılacaktır.
4.
Borçlar: Osmanlı borçları, Osmanlı Devleti’nden ayrılan devletlerle Türkiye arasında paylaştırılacaktır.
Türkiye’nin payına düşen borçlar taksitlere bağlanacaktır.
5.
Azınlıklar: Türk vatandaşı olacaklar, Türk kanunlarına tabi tutulacaklardır.
6.
Nüfus Mübadelesi: İstanbul’da yaşayan Rumlar ile Batı Trakya’da yaşayan Türkler yerlerinde kalacak, diğer yerlerdekiler karşılıklı değiştirilecektir.
7.
Fener Rum Patrikhanesi: İstanbul’da bulunacak fakat ekümenik (evrensel) özelliği olmayacaktır.
8.
Savaş Tazminatı: Yunanistan verdiği zararlara karşılık, Meriç Nehri’nin ötesinde bulunan Karaağaç kasabasını Türkiye’ye verecektir.
Harita 2.5: Lozan Barış Antlaşması’na göre Türkiye sınırları İstanbul Gemlik Kocaeli Bursa Ankara Manisa İzmir Antalya Konya Samsun Trabzon Sivas Kayseri İçel Adana İskenderun Maraş Antep Urfa Diyarbakır Van Erzurum Boğazlar komisyonu Silahsızlandırılmış bölge Suriye Irak Gürcistan Bulgaristan Ermenistan İran Lozan Barış Antlaşması ile yeni Türk Devleti’nin varlığı ve bağımsızlığı tüm dünya tarafından kabul edildi.
Sevr Antlaşması tarihe karıştı.
I.
Dünya Savaşı’nın sonunda imzalanan anlaşmalar kısa süre içinde geçerliliğini kaybederken, Lozan Barış Antlaşması hâlen geçerliliğini sürdürmektedir.
Bu durum Türk diplomasisinin başarısını ortaya koyarken, Misak-ı Millî de büyük ölçüde gerçekleştirilmiş ve tam bağımsızlık sağlanmıştır (Harita 2.5).
Sıra Sizde Lozan Barış Antlaşması’nda Misak-ı Millî kararlarının tam olarak gerçekleştirilememesinin nedenleri neler olabilir?
1922 1922 11 Ekim Mudanya Konferansı toplandı.
Mudanya Ateşkes Anlaşması imzalandı.
Sıra Sizde Bağımsızlığın kazanılmasında askerî zaferler ile diplomatik başarıların birbirini nasıl tamamladığını değerlendiriniz?
0 100 200 300 Km Kesinleşmiş sınırlar Silahsızlandırılmış bölge Kesinleşmemiş sınırlar Bilgi Notu Sevr ve Lozan Antlaşmalarının bazı maddelerinin karşılaştırılması Ermenistan: Sevr Antlaşması’na göre Anadolu’nun doğusunda bir Ermeni Devleti kurulacaktı.
Lozan Antlaşması’nda bu tasarı kesin olarak reddedildi.
Doğu Trakya ve Ege Bölgesi: Sevr Antlaşması’na göre Yunanistan’a bırakılmıştı.
Lozan Antlaşması’nda bu bölgeler Misak-ı Millî sınırları içinde kaldı.
Kapitülasyonlar: Sevr Antlaşması’na göre kapitülasyonlardan tüm İtilaf devletleri faydalanacaktı.
Lozan Antlaşması’nda kapitülasyonlar kaldırıldı.
Boğazlar: Sevr Antlaşması’na göre boğazların yönetimi uluslararası bir komisyona bırakılacaktı.
Lozan Antlaşması’nda başkanı Türk olan uluslararası bir komisyon boğazları yönetecekti.
Ordu: Sevr Antlaşması’na göre Türk ordusu 50.700 kişiyle sınırlandırıldı.
Lozan Antlaşması’nda ordu ile ilgili bir sınırlama getirilmedi.
Sınırlar: Sevr Antlaşması’na göre Türklere Orta Anadolu ve Karadeniz kıyılarının bir bölümünü kapsayan bir bölge bırakıldı.
Lozan Antlaşması’nda Hatay, Batum, Irak sınırı dışında Misak-ı Millî hedeflerine ulaşıldı.
K KARADENİZ AKDENİZ KIBRIS MİLLÎ MÜCADELE 90 Türkleri Avrupa’dan çıkarmak diye özetlenen yüzyıllık Avrupa siyaseti, Lozan’da iflas etmiştir.
Anadolu’yu paylaşmayı içeren Sevr Antlaşması da geçerliliğini yitirmiştir.
Lozan Barış Antlaşması’nı ünlü İngiliz tarihçisi A. Toynbbe (Tonbi): “Hemen hemen her konudaki Türk istekleri, Lozan’da Müttefikler tarafından kabul edilmiştir… Yenilmiş, parçalanmış bir ulusun, bu harabe içinden ayağa kalkması ve dünyanın en büyük ulusları ile, tam eşit koşullar içinde karşı karşıya gelmesi ve her isteğini kabul ettirmesi şaşılacak bir şeydi.” diye değerlendirmiştir.
Lozan Barış Antlaşması’nın Yunanistan tarafından nasıl yorumlandığına bakıldığında ise anlaşmayı Yunanistan adına imzalayan Venizelos hislerini “derin bir melankoli ve hüzün” diye belirtmiştir.
II.
Dönem TBMM, 23 Ağustos 1923’te yapılan oylamada, 14 olumsuz oya karşı 213 oyla Lozan Barış Antlaşması’nı onaylamıştır.
6 Ekim 1923’te işgal kuvvetleri İstanbul’u terk etmiştir.
İtilaf Devletleri İstanbul’u terk edince düzenli ordu İstanbul’a girmiştir (Görsel 2.31).
Fakat ilgili öteki devletlerin antlaşmayı onaylamaları geciktiğinden, antlaşma ancak 6 Ağustos 1924’te yürürlüğe girebilmiştir.
10 Ağustos 1920’de Osmanlı Devleti’ne imzalatılan Sevr Antlaşması’nda Anadolu’da İngiliz, Fransız ve İtalyan nüfuz bölgeleri oluşturulmuş, İzmir bölgesi ile Trakya Yunanistan’a bırakılmıştı.
Ayrıca Doğu Anadolu topraklarında da bir Ermenistan Devleti kurulurken, Türklere İç Anadolu ile Karadeniz bölgesinin bir kısmı bırakılmıştı.
Bu yeni sınırlar içinde kalacak olan azınlık vatandaşlara da İtilaf Devletleri’nin garantörlüğünde geniş haklar tanınacaktı.
Bundan başka Osmanlı Devleti’nin siyasi egemenlik gücünü zedeleyen adli, mali ve ekonomik ayrıcalıklar içeren kapitülasyonlar daha da genişletilecekti.
TBMM, Sevr Antlaşması’nı tanımadığını İtilaf Devletleri’ne bildirmiş ve antlaşmayı imzalayanları vatan haini sayarak vatandaşlıktan çıkarmıştır.
Üç yıl daha süren kanlı mücadeleler sonucunda Sevr Antlaşması uygulanamayan bir antlaşma olarak kalmıştır.
Düşmanlar ülkeden çıkarılmış, Misak-ı Millî’de öngörülen bugünkü Türkiye sınırlarına çok büyük ölçüde kavuşulmuştur.
24 Temmuz 1923’te imzalanan Lozan Barış Antlaşması ile de bu durum uluslararası platformda kabul edilmiş ve Türkiye Devleti siyasi, ekonomik hukuki bütün sınırlandırmalardan kurtulmuş, tam bağımsız bir devlet olarak saygın yerini almıştır.
Görsel 2.31: Düzenli Ordu’nun İstanbul’a girişi 1922 Saltanat kaldırıldı.
Sultan Vahdettin İstanbul’u terk etti.
1 Kasım 1922 2.
Ünite 91 Bu tarihî günlere bir de İstanbul’dan bakalım: Gazeteye geldiğim vakit, Anadolu’nun birdenbire kapandığını söylediler.
İstanbul ve Türkiye’nin işgal altındaki köyleriyle, memleketin öbür kısmı arasında hiçbir temas yapmaya imkân yoktu.
Aradan 30 yıl geçti.
O sabahki heyecanımın, şimdi bile gönlümü ürperttiğini duyuyorum.
— Acaba Yunanlar mı taarruza geçtiler?
— Belki de bizimkiler...
Tarihte hiçbir perde, bu kadar ağır bir kader sırrı üstüne inmemiştir.
Ne Rumca ve Ermenice gazetelerde, ne İngiliz veya Fransız ağzı konuşanların sözlerinde merak giderici bir yayıntı bile yoktu.
Hepimiz Mustafa Kemal’in dehâsına inanırdık.
Onun her şeyi, vara olduğu kadar, yoka da çevirecek bir zar atamayacağını biliyorduk.
Fakat nasıl haber almalı idi?
Bütün günümüz, âdeta merak sancısı içinde geçti.
Yalnız yemekten değil, düşünmekten kesilmiştik.
Zırhlıları ile tümenleri ve alayları ile Birinci Dünya Harbi düşmanlarının zaferi, hâlâ İstanbul’un sularında ve sokaklarında idi. Bir tek umut, bir avuç askerde ve Mustafa Kemal denen bir isimdedir.
Zaman geçtikçe umutsuzluğumuz arttı.
Havadis duyurmakta Beyoğlu gazeteleriyle yarış eden ve üst üste kasabalar alındığı rivayetlerini uyduran bir Türkçe sürüm gazetesine kızıyorduk.
Taarruz sökmüş olsa, bir tebliğ verirlerdi.
Durduk mu, geriledik mi?
Ah, hiç olmazsa bir iki kasaba alsak da öyle dursak.
Bir iki kasaba alıp durmayı nimet saymaya başlamıştık.
Az da olsa bir başarıyı, halk güvenini arttırma yolunda kullanmak kolaydır.
Bu, bir edebiyat işidir.
Fakat ya hiçbir şey yapamadıksa, ya geriledikse?
Akşamüstü gene beynimizin içinde aynı burgu, kalbimizin içinde aynı ağrı Büyükada’ya gidiyordum.
Güverte, tıka basa dolu.
Türkçe konuşmayanlarda, birbirinin sözünü kapan bir sevinç var.
Sadece bu sevinç, bizi yıkmaya yeterdi.
‘’Ne olmuştu?’’ diye sormaktan korkuyorduk.
Bir fena şey vardı.
Kimseye bir şey sormaksızın onu zihnimizde de hafifletmeye uğraşıyorduk.
İhtimal durmuştuk.
Belki de bir iki noktada gerilemiştik.
Ordu bozulmamışsa bundan ne çıkardı?
Yunanlar da artık bitkin bir hâlde değil mi idiler?
Aşağı yukarı bir uzlaşma yapabilirdik.
Bu da, elbette Sevr Antlaşmasından daha iyi olurdu.
Ölümü bir uyku, rahat bir uyku gibi arayarak sabahı ettik.
İlk vapurun en görünmez köşesine sığınarak, iki büklüm köprüye indik.
Bütün Türkleri, yas içinde bulacağımı sanıyordum.
Bizimkiler utançlarından evlerinde mi kalmışlardı?
Bu gülüşler, bu çırpınışlar, bu el sıkışlar ne idi?
Meğer bütün karargâhı ile Yunan Başkomutanı Trikupis esir olmuş.
Size, kalbin ne kadar dayanıklı bir maddeden yapılmış olduğunu yukarıda söylemeseydim, burada söylerdim.
Bir çocuk gibi sıçramaya başladım.
Habere, havadise, telgrafa koşuyorum.
Yunan ordusunu yok etmişiz ve İzmir’e iniyormuşuz.
Ben, ömrümde hiçbir edebiyat eserinde, ordulara ilk hedeflerinin Akdeniz olduğunu bildiren günlük emri okurken duyduğum zevki duymadım.
Bu, bütün heyecanların üstünde bir heyecan veren, bütün şiirlerin üstünde bir şiirdi.
Ne olmuştuk, biliyor musunuz?
Kurtulmuştuk.
Ah Mustafa Kemal, Mustafa Kemal, sana ölünceye kadar o günün sevincini ödeyebilmekten başka bir şey düşünmeyeceğim.
Konuşmak için dilim, yazmak için kalemin tutuldu.
İkdam’daki Yakup Kadri’yi aradım, ilk vapurla İzmir’e gitmeyi teklif ettim.
Tuhaf şey: İzmir’in alındığı haberi geldiği vakit, içimizde artık sevinme gücü kalmamıştı.
Gönlümüz, uzun ve derin uykuya dalmış gibi idi. Bir hastanın başında günlerce beklemekten sonraki yığılıp kalmaya benzer bir uyku.
Hatta daha fazla ağlamalı bir hâl... Bir akşam önce şampanya bayramı yapanların yüzlerindeki onulmaz yası gidip görmek düşüncesinden bile sevinmiyorduk.
Nemiz varsa, bağımsız bir devlet kurmuşsak, hür vatandaş olmuşsak, şerefli insanlar gibi dolaşıyorsak, yurdumuzu Batı’nın, vicdanımızı ve kafamızı Doğu’nun pençesinden kurtarmışsak, şu denizlere bizim diye bakıyor, bu topraklarda ana bağrının sıcağını duyuyorsak, belki nefes alıyorsak, hepsini, her şeyi 30 Ağustos zaferine borçluyuz.
Falih Rıfkı Atay, Çankaya, s. 390-391-392-393.
(Kısaltılmıştır.)
24 Temmuz Lozan Barış Antlaşması imzalandı.
1922 1923 Abdülmecit Efendi, TBMM tarafından halife seçildi.
MİLLÎ MÜCADELE 92 Sonuçları Sonuçları Sonuçları Sonuçları Sonuçları Millî Mücadele Doğu Cephesi Güney Cephesi Batı Cephesi Ermenistan Önce Kuvay-ı Millîye Sonra düzenli ordu İtalya Fransa (Ermeniler) Yunanistan Kuvay-ı Millîye Düzenli ordu (Osmanlı Devleti’nden kalan 15.
Kolordu) Gümrü Antlaşması Moskova Antlaşması Kars Antlaşması 1921 Ankara Ant.
I. İnönü Muharebesi II.
İnönü Muharebesi KütahyaEskişehir Muharebesi Sakarya Meydan Muharebesi Büyük Taarruz 1921 Anayasası İstiklal Marşı’nın kabulü İtalya’nın Anadolu’yu boşaltmaya başlaması.
Türk-Afgan Dostluk Antlaşması Moskova Antlaşması Londra Konferansı Mustafa Kemal’in Başkomutan olması Tekalif-i Millîye Kararları 1921 Ankara Antlaşması Kars Antlaşması Mudanya Ateşkes Anlaşması Lozan Barış Antlaşması Tablo 2.1: Millî Mücadele’de Cepheler Yukarıdaki fotoğraflarda yer alan askerlerin hissedebilecekleri duyguları yorumlayınız.
2.
Ünite 93 Bilgi-Yorum İstanbul’daki İtilaf kuvvetleri ve padişah hükûmeti, bu ikinci kongreye (Sivas) engel olmak için çeşitli cephelerden harekete geçtiler.
Fransız subayları Sivas Valisi Reşit Paşa’ya giderek eğer bu kongre olursa, beş gün içinde Sivas’ı alacaklarını söylediler.
Bu ültimatomdan hemen sonra İngilizler, Samsun’a Batum’dan dört tabur asker çıkardılar.
Albay Refet Bey hemen düzenli millî kuvvetlerle Samsun’a yürüyerek İngilizlerden kuvvetlerini geri çekmesini istedi ve onlar da hemen geri çektiler.
Bundan hemen sonra Albay Selahattin Bey, Refet Bey’in yerine atandı.
O da Albay Selahattin Bey’in millî ve vatani duygularından emin olduğu için yerini ona bıraktı.
Albay Selahattin, milliyetçilere Sivas’ı savunacağına söz verdi.
Sivas Kongresi 4 Eylül 1919’da toplandı.
Halide Edip ADIVAR, Türkün Ateşle İmtihanı, s. 45.
1-2. soruları yukarıdaki metne göre cevaplayınız.
1.
Sivas Kongresi’nin toplanmasını İtilaf Devletleri ve padişah hükûmeti, sizce hangi nedenlerle istememişlerdir?
2.
Millî Mücadele yanlılarının, Sivas Kongresi’nin toplanmasına engel olmak için yapılanlara karşı aldığı önlemler nelerdir?
Aşağıdaki soruları cevaplayınız.
3.
Millî Mücadele’de Güney Cephesi’nde işgallere karşı direnişin kimlere karşı yapıldığını ve bu bölgedeki direnişin özelliğini yazınız.
4.
Halide Onbaşı, Şerife Bacı, Tayyar Rahmiye, Fatma Seher Erden, Gördesli Makbule gibi kadın kahramanların Millî Mücadele’ye hangi alanlarda ne gibi katkıları olmuştur?
5.
Sakarya Meydan Muharebesi’nin sonuçları nelerdir?
6.
Mudanya Ateşkes Anlaşması’nın sonuçları nelerdir?
7.
Lozan Barış Antlaşması görüşmelerinin uzun sürmesinin sebepleri nelerdir?
Aşağıdaki şekile göre 8. ve 9. soruları cevaplayınız.
8.
Millî Mücadele Dönemi’nde toplanan kongreler incelendiğinde kesişme noktasındaki Sivas Kongresi’nin diğer kongrelerden en önemli farkı nedir?
9.
Millî Mücadele Dönemi’nde çok sayıda kongre toplanmasının nedenleri neler olabilir?
Aşağıdaki çoktan seçmeli soruları cevaplayınız.
10.
Aşağıdaki maddelerden hangisi Amasya Genelgesi’nde yer almaz?
A) Vatanın bağımsızlığı, milletin bütünlüğü tehlikededir.
B) Manda ve himaye kabul olunamaz.
C) İstanbul Hükûmeti, üzerine aldığı sorumluluğun gereklerini yerine getirememektedir.
D) Milletin bağımsızlığını, yine milletin azim ve kararı kurtaracaktır.
E) Sivas’ta millî bir kongrenin toplanması kararlaştırılmıştır.
11.
Tekalif-i Millîye Emirleri’nin çıkarılma amacı aşağıdakilerden hangisidir?
A) Borçları ödemek B) Kuvay-ı Millîye’nin kurulmasını sağlamak C) Kongrelerin toplanmasını sağlamak D) Ayaklanmaları önlemek E) Ordunun ihtiyaçlarını karşılamak II.
Ünite Sonu Ölçme ve Değerlendirme Soruları MİLLÎ MÜCADELE Anadolu Erzurum Nazilli Balıkesir Alaşehir Pozantı Edirne Lüleburgaz Sivas Trakya 94 12.
Aşağıdakilerden hangisi Millî Mücadele Dönemi’nin olumsuz gelişmelerinden birisidir?
A) Harbord Raporu B) Bristol Raporu C) Kuvay-ı Millîye D) Kuvay-ı İnzibatiye E) Misak-ı Millî 13.
Millî Mücadele sırasında Rum ve Yunanlar’ın kurduğu cemiyetlerden bazıları şunlardır: I. Mavri Mira II.
Pontus Rum III.
Etniki Eterya Aşağıdaki cemiyetlerden hangisi bunların zararlı faaliyetlerine karşı mücadele etmek amacıyla kurulan millî cemiyetlerden biri değildir?
A) İzmir Müdafaa-i Hukuk Cemiyeti B) İzmir Redd-i İlhak Cemiyeti C) Doğu Anadolu Müdafaa-i Hukuk Cemiyeti D) Trabzon Muhafaza-i Hukuk Cemiyeti E) Trakya Paşaeli Cemiyeti 14.
TBMM, Lozan’a gönderilen heyetten kapitülasyonlar ve Ermeni Yurdu konularında kesinlikle taviz verilmemesini istemiştir.
Bu durum aşağıda verilenlerden hangisiyle açıklanabilir?
A) Azınlıklara hiçbir hak verilmeyeceği B) Ekonomik taviz verilebileceği C) Ermenilerle hâlâ mücadele edildiği D) Bağımsızlıktan hiçbir şekilde taviz verilmeyeceği E) TBMM’de ekonomik sıkıntılar yaşandığı 15.
Sevr Barış Antlaşması ile ilgili aşağıda söylenenlerden hangisi yanlıştır?
A) Osmanlı Devleti temsilcileri tarafından imzalanmıştır.
B) Sevr Antlaşması şartları Saltanat Şurası’nda görüşülmüş ve kabul edilmiştir.
C) Doğu Trakya ve Batı Anadolu Yunanistan’a bırakılacaktır.
D) Kapitülasyonlardan tüm İtilaf Devletleri yararlanacaktır.
E) Osmanlı Mebusan Meclisi’nde görüşülmüş ve onaylanmıştır.
16.
Meclis’in Kayseri’ye taşınması tartışmaları hangi gelişmeden sonra yaşanmıştır?
A) I. İnönü Muharebesi B) II.
İnönü Muharebesi C) Kütahya-Eskişehir Muharebeleri D) Sakarya Meydan Muharebesi E) Büyük Taarruz 17.
I. İnönü Muharebesi’nden sonra Yunanların yenilgiye uğramasıyla İtilaf Devletleri, Londra’da bir konferans yapılmasına karar verdi.
Konferansa İstanbul Hükûmeti çağrılmış ve İstanbul Hükûmeti’nin yanında TBMM’yi temsilen bir yetkilinin de bulunmasını istemişlerdi.
Buna göre aşağıda verilenlerden hangisine ulaşılabilir?
A) İtilaf Devletleri, I. İnönü yenilgisini kabul etmemişlerdir.
B) İtilaf Devletleri’nin Anadolu’daki işgalleri sona ermiştir.
C) I. İnönü Muharebesi’nden sonra Yunanlar Anadolu’yu boşalttılar.
D) TBMM’nin hukuki varlığını kabul etmişlerdir E) Londra Konferansı’ndan sonra Yunanlar geri çekilmiştir.
18.
Yukarıda verilen tablo incelendiğinde aşağıdakilerden hangisine ulaşılamaz?
A) Askerî alandaki başarıların siyasal alandaki başarıları etkilediğine B) İmzalanan antlaşmaların yeni Türkiye Devleti’nin tanınmasını sağladığına C) Mudanya Ateşkes Anlaşması ile Millî Mücadele’nin savaş döneminin sona erdiğine D) Kars Antlaşması ile Türkiye-İran sınırının son şeklini aldığına E) Türkiye’yi tanıyan ilk Müslüman devletin Afganistan olduğuna 2.
Ünite I. İnönü Muharebesi Türk-Afgan Dostluk Antlaşması/ Moskova Antlaşması Sakarya Meydan Muharebesi Ankara Antlaşması/Kars Antlaşması Büyük Taarruz ve Başkomutanlık Meydan Savaşı Mudanya Ateşkes Anlaşması/Lozan Barış Antlaşması 95 ATATÜRKÇÜLÜK VE TÜRK İNKILABI 3.
ÜNİTE TÜRK İNKILABI ATATÜRK İLKELERİ SİYASİ ALANDA YAPILAN İNKILAPLAR HUKUK ALANINDAKİ YENİLİKLER EĞİTİM VE KÜLTÜR ALANINDA YAPILAN İNKILAPLAR TOPLUMSAL ALANDA YAPILAN İNKILAPLAR EKONOMİ ALANINDAKİ GELİŞMELER ATATÜRK İLKE VE İNKILAPLARININ ÖNEMİ 3.
1.
3.
2.
3.
3.
3.
4.
3.
5.
3.
6.
3.
7.
3.
8.
96 Hazırlık Soruları ► İnkılap nedir?
Türk inkılabı, Türk toplum yapısında ne gibi değişiklikler meydana getirmiştir?
► Cumhuriyet yönetimi neden Türk milletinin karakterine en uygun yönetimdir?
Araştırınız.
► Dil ve tarih çalışmalarının bir milletin var olması bakımından önemi nedir?
► Atatürk’ün ekonomi anlayışı nedir?
Araştırınız.
► Cumhuriyet Dönemi’nin kültür ve sanat anlayışını araştırınız.
Anahtar Kavramlar ► Anayasa ► Cumhuriyet ► Çağdaşlık ► Hilafet ► İlke ► İnkılap ► Kadın hakları ► Medeni kanun ► Millî devlet ► Saltanat Ünite İçeriği ►Türk inkılabının ne anlama geldiğini, ► Atatürk ilkelerini, ► Siyasi alanda yapılan inkılapları, ► Hukuk alanındaki yenilikleri, ► Eğitim ve kültür alanındaki inkılapları, ► Toplumsal alanda yapılan inkılapları, ► Ekonomi alanındaki gelişmeleri, ► Sağlık alanındaki gelişmeleri öğreneceksiniz.
97 ATATÜRKÇÜLÜK VE TÜRK İNKILABI 98 1922 Osmanlı Devleti’nin resmî gazetesi Takvim-i Vekayi’nin son sayısı çıktı.
TBMM kanunları İstanbul ve Trakya’da uygyulanmaya başlandı.
4 Kasım 6 Kasım 1922 Bir toplumdaki köklü değişiklikler ilk önce hangi alanlarda dikkat çeker?
Araştır Öğren Paylaş Görsel 3.1: Eğitimde Türk inkılabı Efendiler, milletimizin hedefi, milletimizin ülküsü bütün cihanda tam manasıyla medeni bir toplum olmaktır.
Konya Valisi İzzet Bey, bugün vali konağı olarak kullanılmakta olan köşkte Atatürk onuruna bir ziyafet vermiş, yemeğe Konya milletvekilleri de davet edilmişti.
Yemekte Millî Mücadele’den söz açılmıştı.
Tatlı bir sohbet vardı ve Atatürk çok neşelenmişti.