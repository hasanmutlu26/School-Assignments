(kalıtımın etkisi% 75, çevrenin % 25) ancak unutulmamalıdır ki, doğuştan potansiyel zekâsı düşük olan bir çocuğun bulunduğu ortam ne kadar uygun olursa olsun, bu ortam o çocuğun zekâ seviyesini normal veya üstün yapamayacaktır.
Zekâda, Yaşa Bağlı Olarak Görülen Değişimler Zekâ, dünyaya gelen her insanda gizil bir güç olarak vardır.
Bu güç, yaş ilerledikçe gelişir ve gerçek kapasitesine ulaşır.
2-5 yaş arasında çok hızlı bir gelişme gösteren zekâ, 7-8 yaş arasında kararlılık gösterir, 10-11 yaşlarında yeniden hızlı gelişimini sürdürür ve genellikle 14-20 yaşlarında gelişimini tamamlar.
50 yaşından sonra zekâ seviyesinde bir miktar düşüş olsa da bu düşüş daha çok yeni durumlara uyum sağlama ile ilgilidir.
Normal dışı bir durum olmadıkça, bireyin zekâ düzeyinin önceki konumunu koruduğu söylenebilir.
Pek çok düşünür, sanatçı ve bilim adamının yaşlılık dönemlerinde de yaratıcı ve verimli olmaları, zekâ düzeylerini koruduklarını göstermektedir.
1.11.2 Zekânın Ölçülmesi Çeşitli yetenekleri bir arada tutan karmaşık bir özelliğe sahip zekâyı ölçmek oldukça güçtür.
Zekâyı dolaysız olarak ve nesnel bir biçimde ölçebilecek bir araç, bir ölçü yoktur Ancak, belli yaşlarda bazı davranışları yapabilen kimselerin başarıları bir ölçüt olarak alınır.
Buna dayanarak bireylerin bilişsel yetenekleri, bilgi ve becerileri karşılaştırılır.
Böylece zekâ gücü belirlenmeye çalışılır.
Bunun belirlenmesinde ki amaç, bir kimsenin ileride neler başarabileceğini kestirmektir.
54 Zekânın ölçülmesinde bazı verilere ihtiyaç vardır.
Bunlar zekâ yaşı ve takvim yaşıdır.
Takvim yaşı (T.Y) bireyin doğum tarihidir.
Zekâ yaşı (Z.Y) ise testte alınan puanların sonucudur.
Özel olarak geliştirilmiş testlerle belirlenir.
Belirli bir yaş grubuna özgü becerilerle, zihinsel yetkinliği ifade eder.
Örneğin, 10 yaşındaki bir çocuk, testten 45 puan aldıysa ve bu puan 8 yaşındaki çocukların ortalama puanına karşılık geliyorsa çocuğun zekâ yaşı 8’dir.
Zekâ yaşının takvim yaşına bölümü zekâ bölümünü, düzeyini (Z.B) yani IQ’ yu verir.
Zekâ düzeyi, bir kişinin aynı yaşta olan diğer kişilerle karşılaştırılmasını sağlayarak, kişinin norm grubu içindeki yerini belirtir.
Zekâ düzeyinin genel nüfus içindeki normal dağılım eğrisine göre, insanların çoğunun zekâ düzeyi 85-115 arasında değişim göstermektedir.
Çok zeki olanlarla, zeki olmayanların genel nüfusa oranı azdır.
Araştırmalar zekâ düzeyi ile bireyin fiziksel ve toplumsal gelişmesi arasında paralellik olduğunu ortaya koymuştur.
Zekâ düzeyi üstün ya da dahi olanların beden gücü, sağlık, duygusal ve toplumsal uyum açılarından diğer çocuklardan üstün olduğu saptanmıştır.
Zekâ düzeyi, bir zekâ testi sonunda elde edilmiş olan zihinsel başarıyı gösterir.
Ancak bir kez uygulanan testle bir kimsenin gerçek zihinsel gücü ölçülmüş sayılmaz.
Hastalık, stres gibi faktörler zekâ puanını etkileyebilir.
Zekâ ve başarı arasında doğru orantı olsa da zekâyı fazla büyütmemek gerekir.
Edison’a “Başarınızı neye borçlusunuz” ?
diye sorarlar.
O da “% 95 çalışmak, % 5 zekâ” der.
Zekâ kişi için şanstır Ama zekâsı çok yüksek olmayan biri de hedefini iyi belirler, planlı ve düzenli çalışırsa yaşıtlarının çok üzerinde bir başarı gösterebilir.
Ayrıca bir insanın zekâ düzeyinin yüksek olması, onun iyi seçkin bir insan olduğunu göstermez.
Böyle bir kimse iyi eğitilmemiş ise topluma yararlı olmak yerine, zararlı bir kişi haline gelebilir.
ZB (Q) = Z .Y T.Y X 100 Görsel 1.
48 Wechsler Zekâ Düzeyleri puanlarının dağılımı %2,14 %13,59 %34,13 %34,13 %13,59 %2,14 %0,13 %0,13 kişi sayısı zeka bölümü 55 70 85 100 115 130 145 55 Aşağıdaki tabloda farklı zekâ düzeylerinin nasıl adlandırıldığı görülmektedir.
Bireylerin zekâ düzeylerinin bilinmesi ve buna göre uygun eğitim ve öğretim verilmesi hem bireye hem de topluma sayısız faydalar sağlar.
Zekâ düzeyi düşük insanlar normal eğitimden yararlanamaz.
Bu durumda olan çocukların bağımsız ve üretken bireyler olabilmeleri için özel eğitim okullarında, meslek eğitimi veren özel atölyelerde eğitim ve danışmanlık hizmetleri verilmektedir.
Aynı şekilde üstün zekâlı bireylerin de zekâ düzeylerinin altında bir öğretim onları sıkacağı için çeşitli uyum sorunları ortaya çıkabilmektedir.
Bu durumda olan çocuklar için özel okullar ve sınıflar açılarak daha üst düzeyde bir eğitim almaları sağlanır.
Ayrıca bazı meslekleri yapabilmek için normalin üzerinde bir zekâya sahip olmak gerekir.
Bu mesleklere uygun insanların seçilmesinde de zekâ düzeylerinin bilinmesi faydalı olur.
1.11.3 Zekâ Testleri Zekâ testleri; dil becerileri, sözsüz muhakeme, soyut düşünme, görsel- uzaysal beceriler, dikkat ve dikkati yoğunlaştırma ve bilgi işlemenin hızı gibi zekâyı oluşturan çeşitli işlevleri ölçmek için hazırlanan materyallerdir.
Bir yöntemin test olabilmesi için her bireyin aynı koşullar altında incelenmesi ve elde edilen sonuçların karşılaştırılabilmesi gerekir.
Bu nedenle zekâ testlerinin çoğunda puanlama standart hâle getirilmiştir.
Zekâ testlerinin oluşturulmasına, çocuklar arasında zihinsel başarı yönünden büyük farklar olduğunun anlaşılması yol açmıştır.
Zekâ testlerinin geliştirilmesinden bu yana bilişsel psikoloji, nöropsikoloji ve zekâ alanlarında önemli araştırma bulgularına ulaşılmıştır.
Zekânın yapısı üzerine, son 50 yılda birçok araştırma yapılmıştır.
Zekâ düzeyleri ve sözel tanımları Zekâ Düzeyi Tanımı 140 ve üstü Dahi 130-139 Çok üstün zekâ 120-129 Üstün zekâ 110-119 İleri zekâ (veya parlak zekâ) 90-109 Normal zekâ 80-89 Donuk veya tutuk zekâ 70-79 Sınır veya düşük zekâ 50-69 Hafif derece (eğitilebilir) zekâ geriliği ( Moron) 31-49 Orta derecede (öğretilebilir) zekâ geriliği (Embesil) 20 ve altı Ağır derecede (sürekli bakıma muhtaç) zekâ geriliği (İdiot) 56 Zekâ testleri, özellikle klinik ve eğitim ortamlarında tanı koyma, yorumlama ve doğru bir eğitim uygulamak için bireyin güçlü ve zayıf yanlarını belirlemede önemli araçlardır.
Zekâ testleri aynı anda uygulanan kişi sayısına göre grup testleri ve bireysel testler olmak üzere ikiye ayrılır.
1- Grup testleri: İlk defa Amerika Birleşik Devletleri’nde orduda askerleri kabiliyetlerine göre sınıflandırmak amacıyla kullanılan ordu alfa ve beta grup testleridir.
Birden fazla kişinin zekâ derecesini ölçmek için hazırlanmış olan testlerdir.
Sözlü olanına, ordu –alfa testi (okuma-yazma bilenler için), sözlü olmayanına ordu-beta (okuma-yazma bilmeyenler için) testi denmiştir.
İlk önce ordu elemanlarının başarı ve yeteneklerini ölçmek için geliştirilen bu testten, sonraları özel okul ve üniversitelerde öğrencilerin yetenek ve başarı derecelerini ölçmek için yararlanılmıştır.
2- Bireysel zekâ testleri: Bireylere tek tek uygulanan testlerdir.
Sözlü zekâ testi (soruların sözlü olarak cevaplandırıldığı test), kâğıt-kalem testi (soruların yazı ile cevaplandığı test) ve performans testi olmak üzere türlere ayrılır.
İlk bireysel zekâ testi 1905 yılında Fransız psikologlarından A.Binet (1857-1911) ile T. Simon (1872-1961) tarafından Binet-Simon Zekâ Ölçeği adı altında yayımlanmıştır.
Güç öğrenen ve özel öğrenime ihtiyacı olan öğrencileri belirleme amacıyla oluşturulan bu test 30 maddeden oluşmakta, yargı, kavrama ve muhakeme işlevlerini ölçmekteydi.
Aynı test 3 yıl sonra değişen toplum ve kültür koşullarına göre yeniden gözden geçirildi, genişletildi, daha kullanışlı duruma getirilerek standartlaştırıldı ve 1916 da L.Terman (1877-1956) testin yeni şeklini oluşturarak Stanford-Binet adını verdi.
Stanford-Binet testinde soru sayısı 90’a çıkarılmış ve 2-14 yaşları arasındaki çocuklar için normlar oluşturulmuştur.
Sözel yeteneklerin ölçülmesine ağırlık veren bir testtir.
Bu test önceleri zekâ güçlüğü çeken öğrencilerin belirlenmesi amacıyla kullanılmaya başlanmıştır.
Akıl yaşının takvim yaşına oranını gösteren bu testler eğitimde, orduda ve hatta işe alımlarda bir değerlendirme ölçütü olarak kullanılmış ve halen de kullanılmaktadır.
Wechsler Zekâ Ölçeği: Bu testte bireysel zekâ ölçeklerinden biridir.
Hem çocuklar hem de yetişkinler için hazırlanmıştır.
“Wechsler Okul Öncesi Zekâ Ölçeği (WPPSI)” 4-5-6 yaşlara; Wechsler Çocuklar İçin Zekâ Ölçeği (WISC-R)” 5-16 yaş çocuklarına; “Wechsler Tetişkinler İçin Zekâ Ölçeği (WAIS-R)” ise 16 yaş ve üstü bireylere uygulanır.
Çeşitli alt ölçeklere ayrılmıştır.
Her alt ölçekte kolaydan zora doğru sıralanmış maddeler vardır.
Bu testler sözel ve performans (yapma, başarma) testleri olmak üzere iki ana grupta toplanmıştır.
Sözel grupta; genel bilgi, sayı dizileri, sözcük dağarcığı, aritmetik, anlama ve yargılama ile benzerlik testleri yer alır.
Performans testleri grubunda ise resim tamamlama, resim düzenleme, Görsel 1.
49 Wechsler zekâ ölçeği örneği 57 küplerle desen, parça birleştirme, şifre ile ilgili testler bulunur.
Performans testleri henüz dili öğrenemeyecek kadar küçük olan çocuklara, zekâ özürlülere, eğitim görmemişlere uygulanır.
İyi bir zekâ testinin özellikleri: 1) Güvenirlik: Aynı işlemle benzer koşullarda tekrarlanan ölçümlerin benzer sonuçlar vermesidir.
Eğer bir zekâ testi aynı kişiye birkaç gün ara ile uygulandığında farklı sonuçlar veriyorsa bu ölçüm aracı güvenilirlik açısından yetersizdir.
Farklı ölçümler, % 95’in üzerinde aynı sonucu veriyorsa yeterli güvenilirlik olduğu söylenebilir.
2) Geçerlilik: Test neyi ölçmek için hazırlanmışsa onu ölçmesi gerekir.
Örneğin, test, zekâ testi ise zekâyı, yetenek testi ise yeteneği başarı testi ise başarıyı hatasız ölçebilmelidir.
3) Normları olmalıdır: İyi bir test standart bir gruba ya da gruplara dayanan normlara sahip olmalıdır.
Normlar cok sayıda kişiden elde edilmiş bir ortalamadır.
Normlar bir kişinin puanının başka kişilerin puanları ile karşılaştırılmasını sağlar.
Örneğin, 100 kişilik bir grupta sorulardan birini 70 kişi doğru yapmışsa bu sorunun normu 70’tir.
4) Standardizasyon: Bir test ne kadar geçerli ve güvenilir olursa olsun hazırlandıkları kültürün etkilerini taşır.
Bu nedenle farklı bir toplumda uygulanacağı zaman testin belirli bir düzen, yönerge, zaman sınırlaması gibi koşullar değişmeden, o toplumun kültürel unsurlarına uyarlanması yani standartlaştırılması gerekir.
Bir test geçerlilik ve güvenilirlilik gereklerini karşılasa da standart bir işleme bağlı kalarak uygulanmadıkça, bekleneni vermez.
Örneğin, bir testin yanıt süresinin değiştirilmesi, sakin, sessiz ya da gürültülü bir ortamda uygulanması, sonuçların geçerliliğini ortadan kaldırabilir.
Zekâ testlerinin çeşitli kullanım amaçları bulunmaktadır.
Bu amaçlar aşağıdaki gibidir: a. Yaşıtlarına göre zihinsel becerilerindeki gerilikten dolayı okul başarısızlığı gösteren çocukların saptanarak zihinsel potansiyellerini en iyi şekilde kullanabilecekleri koşullardan (özel eğitim) yararlanmalarını sağlamada; b.
Herhangi bir hastalıkla birlikte görülen zihinsel ya da motor geriliğin saptanarak ayırt edici tanıya katkıda bulunmada; c. İlaç tedavisi, ameliyat ya da değişik müdahaleler sonucu oluşabilecek zihinsel yıkım veya gelişimin belirlenmesi için müdahale öncesi ve sonrası değerlendirmede zekâ ölçekleri kullanılmaktadır.
Testlerden beklenen, testi uygulayana önemli ipuçları vermesi ve uygulanan kişi hakkında bir karara varmayı kolaylaştırmasıdır.
Test uygulayıcılarının hem uygulama kuralları ve ölçütleri çok iyi bilmesi ve teste hâkim olması hem de test sonucunu değerlendirmede uzman kişiler olması gerekmektedir 58 çünkü bir test ne kadar iyi olursa olsun, o testin değişik koşullarda aynı biçimde uygulanabilmesi için iyi yetişmiş uygulayıcılara gerek vardır.
Bazen testi uygulayan kişilerin sorumsuz davranışları (tek bir testin sonucuyla çocuğu geri zekâlı olarak etiketlemek gibi) geri dönüşü olmayan travmalara neden olabilir.
Ayrıca unutulmaması gereken bir diğer husus ise zekâ testlerinden elde edilen hiçbir değerin % 100 kesinlik taşımaması, bireylerin sadece sözel ve matematiksel yeteneklerini ölçebiliyor olması, buna karşılık bireyin diğer yetenekleri konusunda bilgi vermemesi, özellikle yaratıcılık yeteneğini ölçmedeki başarısızlıkları IQ testlerini tartışma konusu haline getirmiştir.
1.12 ZEKA TÜRLERİ Yukarda gördüğünüz bilim insanı, yazar, mimar, ressam, müzisyenden sizce hangisi daha zekidir?
DÜŞÜNELİM Günümüzde eğitim ve psikoloji alanındaki gelişmelerle birlikte bireylerin neler yapabildiğinden çok neler yapabileceği görüşünün ağırlık kazanması ile birlikte eğitime yeni bir yaklaşım getiren Howard Gardner (Garnır, 1943- )çoklu zekâ kuramını geliştirmiştir.
Zekâyı, sabit, doğuştan kazanılan, asla değiştirilemeyen, gerçek hayattan soyutlanarak ölçülebilen ve tekil bir zihinsel güç olarak kabul eden geleneksel anlayışı şiddetle eleştiren Görsel 1.50 Beethoven Görsel 1.51 Shakespeare Görsel 1.52 Mimar Sinan Görsel 1.53 Einstein Görsel 1.54 Picasso 59 Amerikalı psikolog H. Gardner, her bireyin birbirinden farklı pek çok zekâsının olduğu ve bunların her birinin kendilerine özgü bir biçimde geliştiği ve çalıştığı tezini ortaya atmıştır.
Çoklu zekâ kuramına göre, her bir zekâ hafıza, dikkat, algı ve problem çözme açısından farklı bir sisteme sahip olduğundan, zekâların her biri insanda farklı bir gelişim sürecine sahiptir ve bu nedenle her bir zekânın gelişimi kendi içinde değerlendirilmelidir.
Gardner’a göre birbirimizden bu kadar farklı oluşumuz, hepimizin farklı zekâ kombinasyonlarına sahip olmamızdan kaynaklanmaktadır.
Bunun farkında olursak hayatta karşımıza çıkan sorunlarla baş etmemiz kolaylaşır.
Zekâyı sayısal ve sözel olarak sınırlandırmak yerine farklı zekâ boyutlarını dikkate alan çoklu zekâ kuramında 8 çeşit zekâ belirlenmiştir.
Zekânın özellikle sözel, görsel-mekânsal ve duygusal yönü önemlidir.
1.12.1 Sözel Zekâ: Dille yaptığımız her türlü çalışmayla ilgilidir.
Düz yazı, şiir, rapor, mektup, roman yazabilme, dinleyiciler önünde konuşma yapabilme, başkasını dinleyebilme, ne söylediğini anlayabilme yeteneği sözel zekâ ile ilgilidir.
Bu zekânın temel özelliklerinin başında sözcükleri anlamlarına uygun bir biçimde kullanma gelir.
Açıklama, öğretme, öğrenme ve sözcükler yoluyla espri yapma sözel zekânın bir başka özelliğidir.
Hayatı devamlı arayışlar içinde geçen, eserlerinde ahlak ve doğruluk üzerine tavsiyelere yer veren, kendi kendini yetiştirmiş “Savaş ve Barış”, “Anna Karenina” gibi eserlerin sahibi Leo Tolstoy bu zekâya örnek gösterilebilir.
Barış ve kardeşlik önermeleriyle dolu mesajları, yol gösterici kimliği, hazır cevaplılığı ve ince mizah anlayışı her zaman ön planda olan Nasreddin Hoca ile; toplumsal olayları çok iyi gözlemleyerek tutarsızlıkları ironik bir şekilde dile getiren Cem Yılmaz da bu tür zekâya sahiptir.
1.12.2 Görsel-Mekânsal Zekâ: Resimler, imgeler, şekiller ve çizgilerle düşünme, üç boyutlu nesneleri algılama ve akıl yürütme becerisidir.
Bu zekâ yönü gelişmiş olan kimse çok hayal kurar, sanat ve projelerin görsel sunumundan hoşlanır.
OkurAslında herkes dâhidir.
Ama siz kalkıp bir balığı ağaca tırmanma yeteneğine göre yargılarsanız tüm hayatını aptal olduğuna inanarak geçirir.
A. Einstein Görsel 1.55 L. Tolstoy 60 ken sözcüklerden çok resimlere ilgi duyar.
Öğrenmede de daha çok video, film, bulmaca ve harita gibi malzemeden yararlanır.
Kolaylıkla yön bulma becerisine sahiptir.
Öğrendiklerini hatırlamada zihinsel resimleri kullanır.
Bilgilerini somut ve görsel sunumlara dönüştürür.
Örneğin, yaptığı anatomi çalışmalarıyla 750’ye yakın çizim bırakan; gemi, heykel ve resimler yapan, fizyoloji, jeoloji ve astronomide kendinden sonrakilere yol açan Leonardo Da Vinci ile yaptığı kervansaraylar, camiler, külliyeler, köprüler, su yolları, kemerler, çeşmeler ile bugün bile adından söz ettiren Mimar Sinan bu zekâya sahip sanatçılardandır.
1.12.3 Duygusal Zekâ (EQ):  Daniel Goleman ( Goleman, 1946-)IQ’ su yüksek olduğu hâlde hayatta başarısız olanların durumundan hareketle duygusal zekâ kavramını ortaya attı ve bunu “kendini harekete geçirebilme, eksikliklere rağmen yoluna devam edebilme, dürtülerini kontrol ederek tatmini erteleyebilme, ruh hâlini düzenleyebilme, başkalarının duygularını fark edip empati kurabilme ve böylece diğer insanlarla olan Çoklu Zeka Sözel Dilsel Mantıksal Matematiksel Görsel Mekansal Sosyal Kişilerarası Müziksel Ritmik Doğacı Varoluşsal İçsel Kişiye Dönük Bedensel Görsel 1.56 Çoklu zekâ kuramına göre zekâ türleri.
Görsel 1.57 EQ, duyguları doğru olarak algılama, değerlendirme, ifade etme, kontrol etme yeteneğidir.
61 ilişkilerini başarıyla yürütebilme yetisi, becerisi” olarak tanımladı.
Daniel Goleman’a göre duygusal zekâ (EQ), bireyin sahip olduğu zekâ potansiyelini nasıl açığa çıkarabileceği ve doğru bir biçimde nasıl kullanabileceğini gösteren bir yetenektir.
Duygusal zekâ yoksunluğu, kişinin aile yaşamından mesleki başarısına, toplumsal ilişkilerinden sağlık durumuna kadar birçok alanda kötü sonuçlar doğurabilmektedir.
Yapılan araştırmalar insanların kişisel ve mesleki alanda başarılı olmalarını bilişsel zekâdan daha çok duygusal zekânın etkilediğini göstermektedir.
Örneğin, IQ bizi işe aldırırken EQ ile terfi ederiz.
Edison, 67 yaşında atölyesi ile birlikte her şeyi yandığında ertesi gün ailesini toplayıp “bütün hatalarımız yandı” diyebilmiş ve üç hafta sonra da fonografi (ince taş plak) icat etmişti.
Zorluklara karşı yoluna devam edebilmek, başardığında gurura kapılmamak yüksek duygusal zekâ örneğidir.
Sadece bir din âlimi olmayıp, aynı zamanda büyük bir fikir ve sanat adamı olan, “Dün akıllıydım, dünyayı değiştirmek istedim.
Bugün ise bilgeyim, kendimi değiştirdim”, diyen Mevlâna’nın öğretilerinde duygusal zekânın temel boyutlarının (özbilinç, özyönetim, sosyal bilinç ve ilişki yönetimi) var olduğunu görürüz.
Zekânın farklı boyutları olmakla birlikte bu boyutlar birbirlerinden çok ayrı yapılar ya da özellikler değildir.
Örneğin, bir futbol oyuncusu bedensel zekâyı koşarken, yakalarken ve vururken; uzamsal zekâyı, sahayı, diğer oyuncuların pozisyonlarını düşünürken; dil ve sosyal zekâyı oyun kurallarını öğrenirken ve takım arkadaşlarıyla paylaşırken; öze dönük zekâyı kendini değerlendirirken kullanmaktadır.
Her zekâ türünde baskın olan özelliklere baktığımızda bizde her birinin ne oranda gelişmiş olduğunu kendi kendimize keşfedebiliriz.
Zekâ alanlarımızı keşfedersek neden bazı derslerde daha zor öğrendiğimizi anlayarak, buna göre kendimize uygun öğrenim teknikleri geliştirebiliriz.
Örneğin, görsel zekâya sahip bir öğrenci resim ve şekiller yoluyla matematik problemlerini çözerse ders daha zevkli hâle gelebilir.
Öğrenciler olarak kendi zekâ potansiyellerimizi, becerilerimizi daha geniş bir bakış açısıyla düşünmeli ve kendimizi tek bir zekâ türü ile etiketleyip sınıflandırmamalıyız.
Gelişmesini istediğimiz zekâ alanlarımız için çaba harcamamız bize hayatımızı daha dolu yaşatacaktır.
1.13 ZEKA VE YARATICILIK Başkalarıyla aynı şeye bakmak ama farklı bir şeyi görebilmek; “değeri” olan ve orijinal keşfedilmemiş “yeni” bir ürün ortaya koyabilmek yaratıcılıktır.
Kendini daha çok bilim, teknik, eğitim ve güzel sanatlarda gösterir.
Mevcut duruma aykırı sıra dışı olan yaratıcı kişiler, bir olaya değişik açılardan bakabilme, akılcılık (çok sayıda fikir üretme), risk alma, hayal gücü yüksek olma, bağımsız hareket etme, farklı entelektüel ilgileri olma gibi özelliklere sahiptirler.
Yaratıcılık için belli bir düzeyde zekâ şarttır.
120 IQ seviyesine kadar yaratıcılık ve zekâ pozitif ilişkili iken, 120 eşiği aşıldıkça zekâ ile yaratıcılık arasındaki  Görsel 1.58 Hayal edebilme ve imgeleyebilme bilimden daha önemlidir, çünkü bilim sınırlıdır.
Hayal ve imgeler ise sınırsızdır.
A.Einstein 62 ilişki sıfır düzeyine ulaşmaktadır.
Tarihe geçmiş ve dahi olarak nitelendirilen, zekâ seviyeleri 145- 200 arası olan (Alman şair F.W.
Goethe, İngiliz kaşif ve biyoloji bilgini F. Galton, Fransız filozofu R. Descartes, müzik dâhisi W.
A. Mozart gibi) sanatçı, filozof ve bilim adamının yaratıcılıkları ile zekâ seviyeleri arasında paralellik vardır ancak yapılan araştırmalar yüksek düzeyde zekânın yüksek düzeyde yaratıcılığı her zaman garanti etmediğini göstermektedir.
Yani daha zeki bir birey daha yaratıcı bir birey olmayabilir.
Akademik ve mesleki çalışmalarda başarılı, yüksek IQ’lu fakat yaratıcı olmayan bireylerin çokluğunun yanı sıra; oldukça yaratıcı olup yüksek IQ’ya sahip olmayan bireylerin çokluğu da dikkat çekicidir.
Yaratıcı kişilerin yüksek IQ sahibi olmaktan ziyade çok yönlü düşünme yetisine sahip kişiler olduğu görülmektedir.
Genelde yaratıcı kişilerin sorunlar karşısında yalnızca zekâlarıyla değil, öncelikle içgüdüleriyle çözüm aramaları, akılcı olmayan çözüm ve kavramlara da önem vermeleri yaratıcılığın bilişsel zekâdan daha çok duygusal zekâ becerileri ile bağlantılı olabileceğini düşündürmektedir Yaratıcı düşünme becerilerini öğrenmeyen yüksek zekâlı kişi, bu becerileri öğrenen düşük zekâlı kişiden daha az yaratıcı olabilir.
Goethe, “yaratıcılığın yüzde biri yetenek gerisi emektir” derken yaratıcılığın zekâ ve zihni yeteneklere indirgenemeyen niteliklerini vurgulamaktadır.
Zeka ve yaratıcılık çocuğun doğuştan getirdiği yeteneklerdir.
Her ikisi de eğitimle ve uygun çevre koşullarıyla keşfedilebilir ve geliştirilebilir.
Zekâ birçok yeteneğin karışımından, yaratıcılık ise daha çok bir yeteneğin gelişmesinden meydana gelir.
Yaratıcılığın eğitimle yükselmesi daha kolaydır.
Potansiyel olarak var olan yaratıcılık disiplinli çalışmayla ve eğitimle bütünleşmedikçe keşfedilmeden kalabilir.
Örneğin, erken yaşlarda hayal kurmaya elverişli oyuncaklarla oynayanların; edebiyat, sanat, tiyatro ve müzik gibi güzel sanatlarla uğraşanların ya da onların çevresinde yetişenlerin; bilim, fen ve teknoloji gibi lojistik sorunların konuşulup tartışıldığı aile ortamından gelen; yaratıcı bireyler yetiştirmeyi hedefleyen eğitim ve öğretim programlarının uygulandığı okullarda yetişen çocukların ileri yaşlarda yaratıcı erginler olduğu gözlemlenmiştir.
Atatürk, yaratıcı düşünebilen ve problem çözmede çok başarılı bir insan olarak tarihe geçmiştir.
Kurtuluş savaşı sırasında yurdumuzun her karış toprağının korunması ve savunulmasında Atatürk, ”Hattı müdafaa yoktur, sathı müdafaa vardır” diyerek tarihe geçen sözünü söylemiştir.
O güne kadar alışılmış olan, bir hattın savunulması idi. O savunma başarısız olunca savaş kaybedilmiş olurdu.
Atatürk, duruma farklı bir açıdan bakarak farklı bir değerlendirme yapmıştır.
Bu yaratıcı düşüncesiyle ulusunun bağımsızlığını kazanmasını sağlamıştır.
63 I.
Aşağıdaki ifadelerin doğruluk değerlerini tablodaki yerlerine işaretleyiniz.
4.
UYGULAMA D Y 1.Zekâ üzerinde kalıtımın etkisi, çevreden daha fazladır.
3.
Zeki olan biri her alanda başarılıdır.
5.
Zekâ yaşının takvim yaşına bölümü IQ’yu verir.
7.
Yaratıcılık ve zekâ arasında ilişki vardır ancak ikisi aynı şey değildir.
9.
Kişinin iç dünyasında olup bitenin sürekli farkında olması anlamındaki “özbilinç” kavramı duygusal zekânın temelidir.
2.
Zekâ somut bir yetenek olduğu için herkes tarafından kabul edilen bir tanımının yapılması zordur.
4.
Kalıtımla geçen zekâ iyi beslenme, ideal sağlık koşulları, iyi eğitim gibi ekonomik ve toplumsal etkenlerle gelişir.
6.
Zekâ bölümünü bilmek bireylerin zihin gücüne uygun bir eğitim ve öğretim almalarında yarar sağlamaz.
8.
İnsanların zihinlerinde, insana kanat takarak melekleri, balık kuyruğu koyarak deniz kızlarını oluşturmaları gibi zihnin özel tasarımları zekâ ile ilgilidir.
NELER ÖĞRENDİK?
1) Öğrenmenin tanımını ve öğrenilmemiş davranışların neler olduğunu öğrendik.
Öğrenme, tekrar ve yaşantılar sonucu davranışlarda meydana gelen kalıcı ve sürekli değişimlerdir.
Büyüme, olgunlaşma, sonucu meydana gelen değişmeler, içgüdüsel davranışlar, refleksler ile iç dürtüler zekâ ve irade sonucu meydana gelmedikleri için öğrenme sayılmazlar.
3) Öğrenme yolları ve öğrenmeyi etkileyen faktörleri öğrendik.
Belli başlı öğrenme yolları; Koşullanma yoluyla öğrenme (klasik ve edimsel), bilişsel öğrenme (yer öğrenmesi, sezgisel öğrenme, model alarak ve farkına varmadan öğrenme), psiko-motor öğrenme, deneme yanılma yoluyla öğrenmedir.
Klasik koşullanmada organizma iki uyarıcının birbiriyle ilişkili olduğunu öğrenir; edimsel koşullanmada ise organizma belli bir edimin (davranımın), belirli bir sonuca götürdüğünü öğrenir.
Pavlov’un köpeklerin sindirim sistemi üzerindeki çalışmaları, iki olay arasında bağ kurmaya, çağrışıma dayanan klasik koşullanmanın temelinde yer alan önemli ilkelerin (pekiştirme, sönme, ayırt etme, genelleme) öğrenilmesinde yararlı olmuştur.
Daha önce doğal olarak ortaya çıkmayan bir davranışı yeni bir uyarıcı ortamında ortaya çıkarma olanağı Skinner’in yaklaşımının (edimsel koşullanmanın) temelini oluşturur.
Davranış ile sonuç arasında bağlantı kurmayı öğrenmedir.
Organizmanın öğrenmeye etkin olarak katıldığı edimsel koşullanmaya göre ödüllendirilen (pekiştirilen) davranışlarla, hoşlanılmayan bir şeyden kaçınmak amacıyla yapılan davranışların gelecekte yapılma olasılığı artar.
Bilişsel öğrenme, öğrenmenin doğrudan gözlenemeyen algı, bellek, duyuş, yaratıcılık, hatırlama ve akıl yürütme gibi içsel süreçlere ve bu süreçlerin bireyin davranışlarını etkilediği görüşüne dayanmaktadır.
Kavrayış yoluyla öğrenme ve yer öğrenme deneyleri zihinsel haritaların ve zihinsel yapıların davranış ifade edilmeden önce oluştuğunu ve yapılan davranışların zihinsel süreçlere bağımlı olarak yapıldığını göstermiştir.
Taklit yoluyla öğrenme bir sosyal öğrenmedir Çünkü öğrenmede fiziksel ve psikolojik çevrenin önemine işaret eder.
64 İstem dışı gerçekleşen öğrenmeye farkına varmadan öğrenme, amaca ulaşmak için çeşitli davranışların yapıldığı ve sonunda bir tanesinin seçildiği öğrenme yoluna da deneme-yanılma yoluyla öğrenme denir.
Öğrenenin güdülenme derecesi, kaygı ve uyarılma durumu, olgunlaşma seviyesi ve organizmanın geçmiş öğrenmelerinden yararlanma derecesi (transfer) öğrenmeyi etkileyen bireysel faktörlerdendir.
Ayrıca öğrenme zamanı, öğrenilen konunun yapısı, sonuç hakkında geri bildirim, öğrencinin derse aktif katılımı ile öğrenilecek malzemenin algısal olarak kolay ayırt edilebilirliği ve anlamsal olarak çağrışım oluşturan şeyler öğrenmeyi kolaylaştırır.
3) Öğrenme stratejilerini ve bunlardan nasıl yararlanabileceğimizi öğrendik.
Öğrenme stratejileri, öğrencilerin kendi kendine öğrenebilmeleri için öğrenme sırasında gerçekleştirebileceği işlemlerdir.
Zihnin bir noktaya odaklanması, motivasyon, bireyin kendi öğrenme yollarının farkında olması, tekrar, bilgileri kısa süreli bellekten uzun süreli belleğe kodlamak gibi anlamlandırmayı artırıcı teknikler, duygusal veya güdüsel etmenlerden oluşan engelleri ortadan kaldırmak gibi stratejileri bilmek öğrencilerin başarılarının artmasına ve kendilerini geliştirmelerine yardımcı olur.
4) Bellek ve belleğin temel işlevlerini öğrendik.
Geçmiş yaşantıların, kazanılan bilgi ve becerilerin saklanmasını ve gerektiğinde yeniden canlandırılmasını sağlayan ve zihinsel bir süreç olan belleğin duyusal, kısa süreli ve uzun süreli olmak üzere hiyerarşik bir yapısı vardır.
Duyu organları aracılığı ile duyusal belleğe gelen uyarıcılar ve ham bilgiler dikkat ile anlamlı hAle geldiğinde kısa süreli belleğe, yeterli tekrar yapıldığında da uzun süreli belleğe geçer.
Çeşitli anıların, becerilerin ve anlamların yer aldığı uzun süreli belleğin kodlama, depolama ve çağırma olmak üzere üç temel işlevi vardır.
Uzun süreli bellekteki bilgilerin gerekli olduğunda bilince çıkarılmasına hatırlama, çıkarılamamasına da unutma adı verilir.
Santraç oynamak, bulmaca çözmek, yeni bir dil öğrenmek, ezber yapmak, beslenmeye dikkat etmek gibi tekniklerle bellek güçlendirilebilir.
5) Düşünme, dilin düşünmedeki rolü ile problem çözme aşamaları ve bu aşamalarda irdeleme ve karar vermenin önemini öğrendik.
Düşünme, geçmiş öğrenmelerden yararlanarak yeni bilgilere ulaşma, bilinenlere dayanarak bilinmeyenleri adım adım çözme etkinliğidir.
Nesne ve olayların yerini tutan semboller, nesnelerin bilince yansıyan görüntüleri olan imgeler, nesne ve olayların ortak özelliklerini bir sözcük altında toplayan kavramlar, bir özelliği bağlı olduğu 65 bütünden düşünce ya da sözle ayırma işi olan soyutlama düşünmenin dayandığı temel yapı taşlarıdır.
İnsanların düşünce, duygu ve isteklerini anlatmak için kullandıkları simgeler sistemi olan dil, düşünmenin aracıdır.
Düşünmek için dilin olması şart değildir ancak dilin olması için düşünme şarttır.
Düşünme aynı zamanda karşılaşılan bir problemi zihinde çözebilme gücüdür.
İnsanlar bir problemle karşılaştığında genellikle deneme-yanılma, öfke ve saldırganlık, geçmişte yaşanılan tecrübe ve alışkanlıklarla problemlerini çözmeye çalışırlar.
Bazen de bir sorunla karşılaşan bireyin zihninde art arda yargılar geçer.
Birbirine bağlı olan bu yargılarla akıl yürütmeler yapılarak (irdeleyerek) sorun çözülmeye çalışılır.
Zekâ ve güdülenmenin daha etkili olduğu bu problem çözme yöntemi en doğru ve sağlıklı olanıdır.
Bireylerin karar verme sürecini etkileyen duyguları, zihinsel kurulum denilen problem çözme alışkanlıkları ile bir nesnenin sadece belirli kullanımlarını görebilme eğilimi ( işleve takılma ) problem çözme becerilerini etkiler.
6) Zekânın niteliği, seviyeleri ve türlerini, bireylerin yaşamında zekâ ve yaratıcılığın etkisini öğrendik.
Soyut bir niteliğe sahip olan ve bireyin tüm zihinsel güçlerini ifade eden zekânın, farklı tanımları yapılmasına karşın öğrenme, algılama, akıl yürütme, karşılaşılan problemleri çözme becerisi olduğu konusunda bütün psikologlar hemfikirdir.
Zekâ kalıtımla belirlenir ancak çevresel faktörlerin olumlu veya olumsuz olmasının da zekâ üzerinde etkili olduğu yapılan araştırmalarla ortaya konmuştur.
Zekâ, zekâ testleri ile ölçülür.
Çocuklar arasında zihinsel başarı yönünden büyük farklar olduğunun anlaşılması zekâ testlerinin oluşturulmasına yol açmıştır.
Yaş düzeylerine göre hazırlanmış, genel bilgiyi, anlama, yargılama ve ilişki kurma yeteneğini ölçen çeşitli testleri oluşturulmuştur.
İyi bir zekâ testi güvenilir, geçerli, ayırt edici gücü yüksek ,iyi hazırlanmış normlara sahip olmalı ve testin uygulanacağı kişilere uygun olarak biçimlendirilmiş olmalıdır.
Bir zekâ testi sonunda elde edilmiş olan zihinsel başarı zekâ düzeyini gösterir.
Genelde insanların % 70’inin zekâ düzeyi normal seviyededir.
Çok zeki olanlarla, olmayanların oranı genel nüfusa göre azdır.
Zekâ düzeyi ile başarı arasında her zaman doğru orantı olmayabilir.
Zekâ düzeylerinin bilinmesi ile kişilere uygun eğitim verilmesi ve böylece hem bireyin hem de toplumun fayda sağlaması amaçlanır.
66 H.Gardner’in ortaya koyduğu çoklu zekâ kuramına göre her birey kendine özgü özelliklere sahiptir ve zekâ da kişiye özgü bir durumdur.
Bu kuram, mantıksal ve matematiksel zekânın yanı sıra müziksel, bedensel, doğacı, duygusal, içsel zekâ gibi farklı zekâ türlerinin bulunduğunu ve bunların da kendine özgü olarak değerlendirilmesi gerektiğini savunur.
Bireyin sahip olduğu zekâ türü onun ne kadar zeki olduğunu değil o alanda daha iyi olacağını gösterir.
Zekâ gibi kalıtsal olan yaratıcılık, bir olaya değişik açılardan bakabilmeyi, yeni ve değeri olan bir ürün ortaya koyabilmeyi, sıra dışı fikirler üretebilmeyi gerektiren düşünce tarzıdır.
Potansiyel olarak var olan yaratıcılık disiplinli çalışmayla ve eğitimle bütünleşmedikçe keşfedilmeden kalabilir.
67  1.“Cezadan kaçma isteği öğrenmeyi etkileyen etmenlerin başlıcalarındandır” sözü ile vurgulanmak istenen olay hangisidir?
A) Transfer (aktarma) B) Güdünün C) Olumlu pekiştirmenin D) Olumsuz pekiştirmenin 2.
Hangisi öğrenme ile ilgili değildir?
A) Bir davranış değişikliğidir B) Çevreye uyum sürecidir C) Kalıtım yoluyla meydana gelir D) Yaşantı sonucu meydana gelir.
3.
“Akıl yaşta değil baştadır fakat aklın başa gelmesi için yaşa ihtiyaç vardır” sözünde öğrenme ile ilgili hangi kavram üzerinde durulmaktadır?
A) Motivasyon  B) Sosyalleşme C) Olgunlaşma D) Yaş 4.
Hangisi psikomotor öğrenme olarak tanımlanamaz?
A) Voleybol oynamak B) Çarpım tablosunu ezberlemek C) Piyano çalmak D) Araba kullanmak 68  1.
ÜNİTE ÖLÇME VE DEĞERLENDİRME SORULARI 5.
“Bir şeyi hiç bilmeyene öğretmek, yanlış bilene öğretmekten daha kolaydır” sözünün psikolojik dayanağı nedir?
A) Konunun karmaşıklığı B) Uygulanan yöntemin farklılığı C) Pozitif transfer D) Negatif transfer 6.
“Üzüm üzüme baka baka kararır” atasözü hangi öğrenme biçimini dile getirir?
A) Model alarak öğrenme B) Bilişsel öğrenme C) Motor öğrenme D) Koşullanma yoluyla öğrenme 7.
Bir gazetenin hızla sayfalarını gözden geçirdiğimizde yazılar zihnimizde izler bırakır.
Bu durum aşağıdaki hangi bellek türüne örnektir?
A) Uzun süreli bellek B) Kısa süreli bellek C) Duyusal bellek D) Anlamsal bellek 8.
I.
Bir video kameranın görüntü kaydetmesi II.
Video kaydının durdurulduktan sonra hard diske atılması III.
Kamera ile kayıt yapıp hard diske aldığımız videonun 1-2 maus tıklaması ile  tekrar görüntülenmesi Yukardaki açıklamalar belleğin işlevleri ile ilişkilendirildiğinde doğru sıralama hangisi olabilir?
A) Hatırlama-Depolama-Kodlama B) Depolama-Hatırlama-Kodlama C) Kodlama-Depolama-Hatırlama D) Kodlama-Hatırlama-Depolama 69 9.
Sorgulamayı, farklı seçenekleri değerlendirmeyi, yeni düşüncelere açık olmayı gerektiren problem çözme yöntemi aşağıdakilerden hangisidir?
A) İrdeleme  B) Zihinsel kurulum C) İşleve takılma  D) Deneme ve yanılma 10.
Aşağıdakilerden hangisi zekâ gelişiminde en önemli etkendir?
A) Ailenin ekonomik zenginliği B) Anne-babanın zekâsı C) Aile yaşamındaki kültürel zenginlik D) Bireyin çevresiyle nitelikli etkileşimi 11.
Öğrencinin derse geç kalması kendiliğinden ortaya çıkan bir davranıştır.
Bu davranış karşısında öğretmeninden azar işiten öğrencinin bir dahaki sefere geç kalma davranışı tekrarlanmak yerine azalır.
Yukardaki örnek aşağıdaki kavramlardan hangisini ifade eder?
A) Klasik koşullanma B) Edimsel koşullanma C) Deneme yanılma D) Uyarıcının Genellemesi 12.
Aşağıdaki davranışların hangisinde düşünmenin payı en fazladır?
A) Sobadan eli yanan çocuğun sobadan uzak durması B) Müzik dinlerken ayakla tempo tutma C) Yangını görünce itfaiyeye telefon etme D) Öğrencinin girmek istediği okulların imkânlarını karşılaştırarak tercih yapması 70 71 13.
Aşağıdakilerden hangisi dil ve düşünce arasındaki ilişkiyi doğru olarak ifade  etmez?
A) Düşünmek için dilin olması şarttır.
B) Düşüncenin, duygunun, arzu ve isteklerin ifade aracı dildir.
C) Dilin olması için düşünmek şarttır.
D) Dil düşüncenin somutlaşmış halidir.
14.
Yunus Emre’nin “İlim ilim bilmektir.
İlim kendin bilmektir.
Sen kendini  bilmezsen Bu nice okumaktır” öğüdü hangi zekâ türünü ifade eder?
A) Sözel zekâ  B) Sosyal zekâ C) Görsel zekâ D) Duygusal zekâ 72 1.UYGULAMA I. Pekiştirme ilkesine dayanmaktadır çünkü ödüllendirilen davranışlar yerleşir, ödüllendirilmeyenler ise söner.
II.
.a- koşullanmanın genellemesi b- bilişsel öğrenme c-refleks d-öğrenme e-içgüdüsel f- genel uyarılmışlık durumu g- negatif transfer h-edimsel koşullanma III.
1-D 2-Y (kolay) 3- D 4-Y (Hayat boyu öğrenme) 5-Y (Deneme-yanılma yoluyla öğrenme) 6-D 7-D 8-Y (içgüdüsel) 2.
UYGULAMA  I.  a-çağrışım b-çatışma c-ileriye doğru ket vurma d-uzun süreli bellek  e-duyusal bellek f-dikkat ve algı g-Kodlama h-depolama  II.
Duyum-algı-duyumsal bellek- kısa süreli bellek- uzun süreli bellek  UYGULAMA CEVAPLARI 73 3.
UYGULAMA I. a. İşleve takılma b. soyutlama c. güdülenme d. İmge (hayal) e. Tasavvur f.
Dil g.
Düşünme 4.
UYGULAMA 1.
D 2.
Y (Soyut) 3.
Y 4.
D 5.
D 6.
Y (sağlar) 7.
D 8.
Y (yaratıcılık) 9.
D 74  ÜNİTE RUH SAĞLIĞININ TEMELLERİ 2.
Hazırlık Soruları • Kişiliği sabit değişmez ya da belirli kalıplar dahilinde açıklamak mümkün müdür?
• Ruh sağlığınızın yerinde olup olmadığını nasıl anlarsınız?
• “Her birimiz eşsiz varlıklarız” sözünden ne anlıyorsunuz?
Neler Öğreneceğiz?
Bu üniteyi tamamladığınızda; 1.
Kişilik, kişilik gelişimi ve onu şekillendiren etkenleri 2.
Kişiliği açıklayan kuramları, 3.
Bireysel farklılıkları, 4.
Kişiliğin ölçülebilir bir nitelik olduğunu, 5.
Stresin nedenlerini ve günlük yaşama etkilerini, 6.
Stresle başa çıkma yöntemleri olan savunma mekanizmalarını, 7.
Ruh sağlığı kavramı, ruh sağlığının önemi ve ölçütlerini 8.
Normal dışı davranış türlerini ve özelliklerini, 9.
Ruh sağlığının önemi, ölçütleri ile ruh sağlığını koruma yolları, 10.
Normal dışı davranış türlerinin özellikleri ile psikolojik desteğin özelliklerini öğreneceksiniz.
Anahtar Kelimeler • kişilik • huy • mizaç • karakter • id, ego, süper ego • engellenme • çatışma • savunma mekanizmaları • stres • ruh sağlığı • benlik 75 76 GİRİŞ İnsanın kendisiyle, çevresiyle ve dünya ile ilişkisini ruh sağlığı belirler.
Ruhsal yaşantıların ne zaman sağlıklı ne zaman sağlıksız olduğunu tespit etmek ya da bunların hastalık belirtisi olup olmadığını fark etmek her zaman mümkün olmayabilir.
Bu ünitenin amacı bireyin kendisi ve çevresi ile iletişiminde yaşayabileceği problemlerine yardımcı olmak amacıyla bireyin yaşadığı psikolojik sorunlara ilişkin farkındalığını artırmak, sağlıklı bir benlik kavramına sahip olmasını sağlamak, kim olduğumuzun ve kendimizi nasıl gördüğümüzün bilgisini ve becerisini kazanmaktır.
Bu konuda ruh sağlığı ile yakından ilişkili olan bireyin kişilik özelliklerinin nasıl şekillendiğini açıklayan kuramlar bize yol gösterici olacaktır.
2.1 KİŞİLİK İnsanlar, hem birbirlerine benzer hem de hiç benzemezler.
Benzer özellikler, onların insan kategorisi içinde olmalarını sağlar, farklı özellikleri ise onları ‘kişi’ yapar.
İnsanlar arasındaki bu farklılıklar fiziksel, fizyolojik, psikolojik yapılarında ve davranışlarında görülür.
Bunların sonucunda da her insan, kendine özgü bir varlık hâline gelir.
Örneğin, “Hasan bencildir”, “Öznur açık sözlüdür” dediğimizde bu kimselerin hem birbirinden farklı olduklarını hem de davranışlarında sürekli olarak görülen nitelikleri dile getirmiş olmaktayız.
Kişilik, soyut bir kavram olup çok yönlü ve karmaşıktır çünkü irade, zekâ, duygu, heyecan, mizaç, biyolojik yapı, soya çekim, çevre ve sosyal etkenler gibi pek çok özellik kişilik kavramını oluşturur.
Kişiliğe ilişkin yapılan tanımlamalarda neyin kişiye özgü olduğu ve neyin onu diğerlerinden ayırdığı önemlidir.
Çok farklı tanımları yapılsa da kişiliğin, “bir insanı başkalarından ayıran, bireyin iç ve dış çevresine uyum sağlamak için geliştirdiği duygu, düşünce ve davranış özelliklerinin tutarlı olduğu, kalıplaşmış alışkanlık Pek çok insan bir insanın kişiliğinden bahsederken “ondan hiç böyle beklemezdim”, “tam da beklediğim gibi tepki gösterdi”, “dediği dedik, çaldığı düdük” gibi ifadeler kullanırken tam olarak neyi kastettiğini bildiğinden emin görünür.
Peki gerçekten öyle midir?
DÜŞÜNELİM Görsel 2.2 Kişilik bir kimseyi diğerlerinden farklı kılan kendine ait nitelikleri temsil eder.
77 hâline gelmiş ilişkiler bütünü” olduğu görüşü üzerinde psikologlar hemfikirdir.
Bu tanımda vurgulanmak istenen noktalar şunlardır: 1) Özgünlük: Her birey, kendisini diğer bireylerden farklı kılan özelliklere sahiptir.
Bu özel ve ayırıcı davranışlar onu biricik kılar.
Duygularımız, yeteneklerimiz, güdülerimiz, mizacımız, sosyal, fiziksel-psikomotor ve bilişsel özelliklerimiz, karakter ve değerlerimiz, inançlarımız, tutumlarımız, görüşlerimiz vb.
tüm özelliklerimiz kişiye özgüdür.
2) Tutarlılık: Kişilik çok sayıda birimlerden (duygu, düşünce ve davranış) oluşan bir sistemdir ve her birim birbiriyle bağlantılı bir örüntü oluşturur.
“Cümleler doğrudur sen doğru isen, doğruluk bulunmaz sen eğri isen” Yunus Emre bu sözüyle kişinin düşünceleri ile hareketleri arasındaki sürekli bir uygunluğun olması gerektiğini ifade eder.
Bireyin zaman içinde benzer durumlarda davranışları pek değişmez.
Belli durumlarda bu benzer davranışların olması, kişiliğin tutarlılığını gösterir.
Bir birey nazik ve dışa dönük ise muhtemelen bu kişi geçmişte de öyledir ve gelecekte de benzer davranışlar sergileme eğiliminde olması beklenir.
3) Tahmin edilebilirlik: Dışa yansıtılan ve yansıtılmayan niteliklerden oluşan kişilik, bireyin çevresiyle kurduğu ilişki biçimini belirler.
Bu anlamda kişilik, soyut bir kavram olmaktan çıkıp bireyin her günkü davranışlarında gözlenebilen somut bir kavram olarak karşımıza çıkar.
Nasıl davranacağımızı, hissedeceğimizi etkileyen ve içimizde gelişen bütün duygusal, güdüsel ve bilişsel süreçler doğrudan gözlemlenemezler ancak tahmin edilebilirler.
“Ondan hiç böyle beklemezdim”, “tam da beklediğim gibi tepki gösterdi” derken kişiliğin bu tahmin edilebilir yönü vurgulanmış olur.
Kişiliğin öznel ve nesnel yanları arasındaki uyum ve tutarlılık, güçlü ve sağlıklı kişiliğin temelidir.
2.1.1 Kişiliği Şekillendiren Etkenler Kişiliğin zaman içinde ve durumdan bağımsız olarak tutarlı olması, sürekli ve tahmin edilebilir olması ya da nispeten kalıcı olması sabit olduğu ve hiç değişmediği anlamına gelmez.
İnsan, biyo-psiko-sosyal bir varlıktır ve değişime de açıktır.
Kişiliğin değişmeyen yanı (mizaç, huy) biyolojik etkenlerle şekillenirken, değişebilen yanı (karakter) ise çevresel etkenlerle şekillenmektedir yani bir insanın kişiliği, doğuştan getirdiği ve sonradan kazandığı niteliklerin tümüdür.
Kişiliği şekillendiren etkenler şunlardır: 1) Biyolojik Etkenler (Kalıtım): Kalıtım, bireyin anne ve babasının birtakım özelliklerinin kromozomlar vasıtasıyla bireye geçmesini ifade etmektedir.
Fiziksel özelliklerin yanı sıra bazı davranış ve alışkanlıkların da genlerle geçtiği tespit edilmiştir.
Her insanı diğerlerinden farklılaştıran davranışları, düşünceleri ve duyguları nasıl ortaya çıkmaktadır?
İnsanlar doğuştan mı farklıdırlar yoksa içinde yaşanılan çevresel etkilerle mi farklı olmaktadırlar?
DÜŞÜNELİM 78 Kalıtımın kişilik özelliklerine etkisini anlamak için tek yumurta ikizleri incelenmiştir.
Ayrı yerlerde yetiştirilen ikizlerin davranışlarında ve bazı konulardaki aşırı benzerlikler kalıtımın kişiliği belli ölçüde etkilediğini göstermektedir.
Kalıtımın bireyler üzerinde etkisini anlayabilmek için bir diğer yol ise bireyin anne ve babasına benzerliklerini incelemektir.
Toplumda, çocukların bazı özellikleri ile “tıpkı babası gibi” ya da “annesine çekmiş” şeklindeki söylemler sıkça duyulmaktadır.
Kişiliğin kalıtımla getirilen fizyolojik eğilimlerin oluşturduğu ve kolay kolay değişmeyen yanı mizaç olarak ifade edilir.
“Can çıkar huy çıkmaz”, “Huylu huyundan vazgeçmez” atasözü bu durumu ifade eder.
Mizaç üzerinde kalıtım kadar, sinir sisteminin, iç salgı bezlerinin faaliyeti gibi fizyolojik etkenlerin de rolü vardır.
Örneğin, otonom sinir sisteminin uyarıcılara aşırı duyarlı olması ile nevrotik eğilimler gibi bazı ruh hastalıkları arasında yakın bir ilişki vardır.
Ayrıca hipofiz, tiroit, adrenal, gonad gibi kanalsız bezlerin salgıladıkları hormonların insanın duygusal duyarlılık derecesini etkileyerek ruhsal çökkünlük, huysuzluk, çabuk duygulanma, keyifsizlik gibi hâllere yol açtığı anlaşılmıştır.
2) Koşullama: Kişiliğin oluşmasında öğrenme ilkeleri de etkili olmaktadır.
İnsanlar (doğrudan ya da dolaylı olarak) hem klasik hem de edimsel koşullama yoluyla kişilik kazanabilirler.
Bireylerin, kimi durumlar karşısında gösterdikleri duyuşsal tepkilerin, klasik koşullanma yoluyla kazanılan öğrenme ürünleri olduğu kabul edilmektedir.
Eşya ve olaylara karşı gösterilen tutum ve önyargıların öğrenilmesi bu yolla olmaktadır.
Edimsel koşullanmadaysa belli durumlara karşı gösterilen davranışların, kişiliğin bir özelliği hâline gelmesi, bunların pekiştirilip pekiştirilmemesine bağlı bulunmaktadır.
Böylece kişiliğin yapılaşmış, kalıplaşmış davranışlar hâline gelmesi yani alışkanlıklardan oluşması bu tür öğrenmelerle sağlanmış olacaktır.
Örneğin toplumda dürüstlük ödüllendirilir, yalancılık cezalandırılırsa dürüstlük daha yaygın bir kişilik özelliği olarak var olur.
3) Aile Etkileri: Bireyin yaşadığı ilk çevre olan aile, kişiliğin oluşmasında en önemli çevresel faktördür.
Ailenin çocuk yetiştirme biçimleri, anne baba yokluğu, çocukların doğuş sırası, çocuğa sağlanan beslenme ve öğrenme yaşantıları, ailenin büyüklüğü, aile içerisinde eşler arasındaki ilişkiler, ailenin sosyal sınıfı gibi faktörlerin, kişiliğin oluşmasında oldukça belirleyici rolleri bulunmaktadır.
Örneğin, otoriter, aşırı koruyucu, aşırı serbest aile tutumları bağımsız kişilik gelişimini engellemekte, saldırgan davranışları artırmakta, benlik saygısı düzeyini düşürmektedir.
Demokratik anne-baba tutumu kişilik gelişimi için en uygun aile ortamıdır çünkü bu aile ortamı hoşgörülü, tutarlı, kararlı, destekleyici ve güven verici olduğundan çocuğun bağımsız bir kişilik geliştirmesini destekler.
Görsel 2.3 Çocuğun sağlıklı kişilik gelişimi, sağlıklı aile içi etkileşim ve iletişime dayanır.
79 4) Bilişsel Koşullar: Kişiliğin şekillenmesinde zihinsel işlevlerin de etkisi vardır.
Özellikle çocukluk ve gençlik çağlarında kişiliğin gelişmesi, sağlıklı ilişkiler kurulması ve sürdürülmesi kişinin bilişsel koşulları ile yakından ilgilidir.
Her bireyin zihinsel işlevleri (algılayışı, öğrenmesi, yeni durumlara uyması, kavrayışı, ilişkilendirmesi gibi) farklıdır.
Dolayısıyla aynı zekâ düzeyinde olan kişilerde bu işlevlerin değişik olması sonucu değişik kişilik yapıları, davranış biçimleri, uyum ve çözümler görülebilir.
Örneğin, bazı insanlar her bir işi ayrıntılarıyla analiz edip neyin hangi sıraya göre yapılmasını belirlemeye çalışırken, diğer bir kısım insan ise bu tür işlere dürtüsel olarak cevap verebilir.
Bunlardan birincilerini dikkatli, düzenli, denetimli, ikincilerini ise düşünmeden davranan olarak nitelendirmek mümkündür.
Yine başka bir örnekte babası tarafından hatalı davranışları için sık sık azarlanan çocukta bir süre sonra bu azarların hiçbir etkisi kalmaz.
Çocuk düşünme kurallarına uygun davranıp sağlıklı çıkarımlara ulaşamadığı için bunu babasının ilgisi olarak yorumlar (yanlış ilişkilendirme yapar) ve azarlanmayı arar hale gelir.
Benlik bilinci: Son yıllarda davranış bilimciler kişiliği etkileyen güçlü bir faktör olarak benlik kavramı üzerinde araştırma yapmaya başlamışlardır.
Kişinin kendi kendisini değerlendirme biçimine benlik adı verilir.
“Ben kimim?”, “Ben nasıl biriyim?”, “Başkaları beni nasıl görüyor?” sorularına kişinin vereceği cevaplar onun benliğini oluşturur.
Buna göre benlik, bir kişinin kendisini ve çevresini algılayış tarzıdır.
Bireyin kendisi ve birçok toplumsal davranışları hakkındaki yargısını belirleyen şey, onun başkalarının kendisi için ne düşündüğünü bilmesi, tutum ve davranışlarını buna göre düzenlemesidir.
Bu nedenle kişinin çevreye uyum süreci olan sosyalleşme, benlik gelişiminde çok önemlidir.
Çevreden alınan tepkiler açık seçik ve tutarlı olduğu zaman güçlü bir benlik saygısı oluşur.
Benlik saygısı kendini olduğundan aşağı ya da olduğundan üstün görmeksizin kendinden memnun olma durumudur.
Benlik saygısı güçlü olan kişiler kendini değerli hisseder, yeteneklerini, bilgi ve becerilerini ortaya koyabilir, toplum içinde beğenilir, kabul görür, sevilir, kendi bedensel özelliklerini kabul eder ve benimser.
Benlik saygısı zayıf olan kişiler ise canlılık ve enerjilerini kaybetmiş, kendilerine güvenmeyen, değersiz ve çaresiz hisseden başarı ve becerileri azalmış kişilerdir.
5) Çevresel Faktörler: Doğumdan sonra bireyin çevresini, içinde yaşadığı fiziki ortam ve toplum oluşturur.
Fiziki çevre; coğrafi konumuyla, iklim koşulları, yer altı ve yer üstü kaynaklarıyla, tarihsel, kültürel, ekonomik, siyasal yapısıyla bireyin yaşam ve kişiliğinde belirleyici rol oynar.
Hatta toplumun göçebe, yerleşik, az gelişmiş, gelişmiş olması, bireyin sanayileşmiş ya da kırsal bir yörede yaşaması, sınıfsal, mesleksel konumu da kişiliğini etkiler.
Soğuk bölgelerde yaşayan insanlar cesaretli, sabırlı, sert ve sakin bir mizaca, sıcak bölgelerde yaşayan insanların ise öfkeli, saldırgan, heyecanlı, aceleci bir mizaca sahip oldukları söylenebilir.
Görsel 2.4 Benlik saygısı kendini olduğu gibi, gördüğü gibi kabullenmeyi, özüne güvenmeyi sağlayan olumlu bir ruh halidir.
80 Her toplumun kendine özgü değerleri, inançları, töreleri, ahlak anlayışları bulunmaktadır.
Bunlar, bireylerin çocukluktan erişkinliğe kadar yaşam biçimlerine, aile ve çevreleriyle olan sosyal ilişkilerine ve alışkanlıklarına yansımaktadır.
Bunlara bağlı olarak, o kültürde yetişen bireylerden, belli kişilik özellikleri ortaya koymaları beklenir.
Türk kültürünün bireylerden misafirperver olmalarını beklemeleri gibi.
Bireyin yaşamı boyunca dâhil olduğu iş ve arkadaş gruplarının yapıları, bireyin grupta bulunma amacı, süresi ve rolü gibi faktörler de bireyin farklı şeyler öğrenmesine ve tecrübe edinmesine yol açarak kişilik özelliklerini etkileyebilmektedir.
Kişiliğin sonradan aile, toplum ve sosyo kültürel değerlerin etkisi ile oluşan yönü karakteri oluşturur.
Dürüst, çalışkan, özverili, hırslı, dalkavuk, yalancı, dolandırıcı olmak gibi kişiliğin ahlaki ve toplumsal yönünü temsil eden karakter, çocukluktan itibaren sosyalleşme yoluyla şekillenir.
Bireyin toplumsal yapıyı öğrenme ve ona uyum sağlama süreci olan sosyalleşmede aile, okul, arkadaş çevresi, siyasi, dinî, mesleki ortamlar ile kitle iletişim araçları önemli rol oynamaktadır.