İslam'da ilim; düşünmek, araştırmak, tefekkür etmek; Allah'ın mutlak kudretini, yaratma gücünü ve ilim sıfatını anlamak ve elde edilen bilgiyi insanlarla paylaşmak demektir.
2.
Ünite İslam Medeniyetinin Doğuşu 76 Tarih 2 5.3.Müslüman İlim Adamları İslam'ın ilim sahibi olmanın önemi ve bu amaçla açılan eğitim kurumlarının ve Müslümanların uğraşlarıyla Hz. Muhammed döneminde başlayan çalışmalar Abbasiler ve Endülüs Emevileri'nde doruk noktasına ulaşmış, özellikle Bağdat ve Kurtuba başta olmak üzere İslam Coğrafyasında farklı dönemlerde ve değişik ekollere mensup birçok ilim adamı yetişmiştir.
Bunlardan öne çıkanlar şunlar olmuştur.
Farabi (870-950): Batı'da Alfarabius, Abunazar gibi isimlerle tanınan Farabi'nin asıl adı Muhammed'dir.
Kazakistan'da bulunan Farab şehrinde doğduğu için “el-Farabi” olarak anılmıştır.
Farabi, mantık ilmine katkılarından dolayı Aristo'dan sonra “İkinci Öğretmen” lakabıyla anılmıştır.
İslam dünyasında siyaset felsefesinden ilk bahseden filozof olan Farabi, başta İbn-i Sina ve İbn-i Rüşd olmak üzere hemen hemen bütün önemli Müslüman filozofları etkilemiştir.
Farabi felsefede kavramları; tahlilî (analitik) ve terkibî (sentetik) olarak ikiye ayırmış ve Leibniz (Laybniz) ile Kant'a bu konuda öncülük etmiştir.
Farabi, müzikte sesleri notalarken logaritmayı icat etmiştir.
Musiki alanındaki eserinde ud ve kanun gibi müzik aletlerinden ilk defa bahseden kişi Farabi'dir.
İmam Gazali (1058-1111): Gazali, Horasan'ın Tus şehrinde doğmuştur.
Olağanüstü bir zekaya sahip olan Gazali; fıkıh, hadis, akaid, gramer, felsefe gibi ilimlerde eğitim almıştır.
Gazali, hem kabilecilik anlayışına hem de körü körüne kabul edilen mezhepçiliğe karşıdır.
Kişinin kendi yolunu zihnî ve akli faaliyetleriyle yine kendisinin bulması gerektiğini savunan Gazali'ye göre şüphe gerçeğe ulaşmanın tek yoludur.
Gazali'nin bilimsel konular işlerken odak noktası insanın niyeti, amacı, tasarıları, dinî ve ahlaki şuurudur.
Bu sebeple yergi ve övgü, korku ve ümit, evlilik ve bekârlık, zenginlik ve yoksulluk, israf ve tutumluluk gibi karşıt durumlar, imkân veya imkânsızlıklar iyi veya kötü olarak nitelendirilemez çünkü bunları iyi veya kötü kılan insanın niyet ve iradesidir.
En ünlü eseri “İhya'ü Ulümi'd-Din”de bozulmuş bir toplumu ıslah etmeye, tekrar Kur'an ve sünnet temelleri üzerine oturtmaya ve ona asıl İslami erdemlerini yeniden kazandırmaya çalışmıştır.
İbn-i Rüşd (1126-1198): Kurtuba'da doğan İbn-i Rüşd, felsefeden tıbba çeşitli bilim dallarıyla ilgili yaklaşık 94 eser yazmıştır.
Batı'da Averroes adıyla tanınmıştır.
İslam dünyasında fazla anlaşılmayan İbn-i Rüşd'ün etkisi Batı'da XVIII.
yüzyıla kadar devam etmiştir.
Aristo'nun en büyük yorumcusu olarak kabul edilir.
XII.
yüzyıldan itibaren Avrupa'da “Latin İbn-i Rüşdçülük” denilen bir felsefe ve bilim ekolü oluşmuştur.
Ünlü 2.
Ünite İslam Medeniyetinin Doğuşu Tarih 2 77 Astronom Batlamyus'un evren modelini eleştiren İbn-i Rüşd, yeni gezegen modellerinin oluşturulması gereğini ortaya koymuştur.
Yaptığı gözlemlerle güneş lekelerini ilk defa gözlemleyen bilgindir.
Tıp ve optik alanında da çalışmaları olan İbn-i Rüşd, gözün retina tabakasının işlevini açıklamıştır.
İbn-i Sina (980-1037): Buhara yakınlarındaki Afşana köyünde doğdu (Görsel 2.11.).
Fıkıh, kelam, mantık, felsefe, tıp, astronomi, jeoloji ve matematik ilimlerinde tahsil gören İbn-i Sina, Batı'da Avicenna, İslam âleminde ise Şeyh el-Reis adıyla anılmıştır.
İbn-i Sina, öğrencisi el-Cürcani ile birlikte gözlemevi kurmuş ve bu gözlemevine ait araç ve gereçleri kendisi çizmiştir.
Ufuk açısını ölçmeye yarayan ve “azimut halkası” adı verilen büyük boyutlu bir gözlem aleti yaptığı bilinmektedir.
İbn-i Sina'nın en önemli eseri, tıp alanında yazmış olduğu “el-Kanun fî't–Tıb” tır.
Tıp ansiklopedisi niteliğindeki bu eser XIX.
yüzyıla kadar Doğu ve Batı dünyasında el kitabı olarak kullanılmıştır.
Batı'da; “Tabip olmak İbn-i Sinacı olmaktır.” sözü deyim gibi kullanılmaktadır.
İdrar incelemesiyle şeker hastalığını tespit eden İbn-i Sina, nabız inceleme yöntemiyle damar ve kalp hastalıklarını belirlemiştir.
Görsel 2.11.
İbn-i Sina Anıtı, Hamedan 2.
Ünite İslam Medeniyetinin Doğuşu 78 Tarih 2 Harita 2.4.
İslam Medeniyeti İlim Havzaları Haritası 2.
Ünite İslam Medeniyetinin Doğuşu Tarih 2 79 2.
Ünite İslam Medeniyetinin Doğuşu 80 Tarih 2 Meşşâîlik: İşrâkîlik: İbn Sînâcılık: Ekberîlik:= İslâm dünyasında Aristocu felsefeye verilen isimdir.
Meşşaî (yürüyen) ismi, Aristo'nun yürüyerek derslerini vermesine atfen verilmiştir.
Meşşaî mektebi, Şark İslâm dünyasında el - Kindî, Farabî, İbn Sina gibi filozoflarla, Endülüs'te ise İbn Bacce ve İbn Rüşd tarafından temsil edilmiştir.
Meşşâî ekolü İslam düşünce dünyasının hakim ve yaygın felsefesi olmuştur.
Şihâbuddîn es-Suhreverdî tarafından kurulan ve aydınlanma anlamındaki "işrâk" terimine atıfla a dlandırılan İşrâkîlik düşüncesi, mantıksal akıl yürütmeye dayalı bilginin tek başına yetersiz olduğunu, hakikate ulaşmada keşif ve müşahede bilgisinin gerekli olduğunu iddia etmişlerdir.
İbn Sînâcılık, İbn Sînâ'nın ilk üç kuşak öğrencileriyle inşa edilen ve daha sonra Kelam, Tasavvuf ve İşrâkîlik'le girdiği ilişkiler etrafında farklı açılardan gelişme gösteren felsefî bir akımdır.
Bir kısmı İbn Sînâ'nın doğrudan öğrencisi olan Cürcânî, İbn Zeyle, Ma'sûmî ve Behmenyâr gibi isimlerin katkısıyla oluşan düşünce ekolüdür.
Ekberîlik, Muhyiddin İbnü’l-Arabî tarafından sistemleştirilmiş ve geleneksel tarzda bir tarikattan ziyade tasavvufî ve fikrî bir hareket olarak ortaya çıkmıştır.
Ekberîliğin asıl unsurlarından birini oluşturan ve dinî-felsefi düşünce geleneklerindeki varlık araştırmalarının bir uzantısı olarak ortaya çıkan vahdet-i vücûd düşüncesi, filozoflarla kelamcıların varlık ve yaratılışla ilgili görüşlerine karşı geliştirilen bir varlık ve yaratılış görüşü ve buna bağlı olarak Tanrı-insan ilişkilerine dayanan bilgi teorisini ifade eder.
İbn Arabî sonrasında Sadreddîn Konevî tarafından gerçek anlamda sistemleştirilen bu gelenek, 13. yüzyıldan başlayarak sonraki yüzyıllar boyunca, İslam düşünce tarihindeki en etkili okullarından biri olmuştur.
İSLAM MEDENİYETİ DÜŞÜNCE EKOLLERİ 2.
Ünite İslam Medeniyetinin Doğuşu Tarih 2 81 Eşarîlik: Ebu'l-Hasen el-Eş'arî tarafından kurulan ve kurucusuna nispetle adlandırılan Sünni bir kelâm mezhebi olan Eşarîlik; İmam Eş'arî'nin Tanrı'nın zorunlulukla fiil yapıp yapmadığı problemi etrafında Mutezîlî olan hocası Cübbâî ile giriştiği bir tartışma neticesinde doğmuştur.
İslam düşünce tarihinin en önemli düşünce okullarından biri haline gelen Eş'arîlik sonraki yüzyıllar boyunca, Mâturîdîlikle birlikte Sünni kelam geleneğinin en önemli unsuru olmaya devam etmiştir.
Mâtürîdîlik: Mâtürîdîlik, Ebû Hanife ve Ebû Mansûr el-Mâtürîdî'nin akaid ve kelamla ilgili görüşlerine dayalı bir şekilde ortaya çıkmış bir kelâm mezhebidir.
10. yüzyılda el-Mâtürîdî'nin sistemleştirmesiyle Eş'arîlikle birlikte Sünni kelâmının temel iki okulundan biri haline gelen Mâtürîdîlik, özellikle Mâverâunnehir, Hârezm, SindHind ve Anadolu gibi bölgelerde yaygınlaşmıştır.
Mutezile: II./VIII.
yüzyılın ikinci yarısından Vâsıl b. Atâ ve Amr b. Ubeyd gibi isimler tarafından kurulan Mutezile, Klasik dönem İslam düşünce geleneğinin en önemli düşünce okullarından biridir.
Mutezile'de akıl ile nass (örneğin bir ayet) çelişkili durduğunda nass akla uygun olacak şekilde yorumlanır.
Akıl, nakilden üstündür anlayışı egemendir.
Eş'arî kelâmının, Gazâlî sonrasında geçirdiği ve Fahreddîn Râzî'yle birlikte zirvesine ulaşan bir dönüşüm evresini ifade eder.
Bu evrede Eş'arîlier, klasik dönem Eş'arî kelâmının temel metafizik öncüllerini korumak suretiyle, İbn Sînâ felsefesinin eleştirilerini karşılama çabasına girişmişlerdir.
Eş'arî kelamının yeni meselelerle genişleyerek metafizikleşmesine ve felsefî bir terminoloji kazanmasına yol açmıştır.
Yeni Eş'arîlik: İSLAM MEDENİYETİ DÜŞÜNCE EKOLLERİ 2.
Ünite İslam Medeniyetinin Doğuşu 82 Tarih 2 İSLAM ALİMLERİ İlim Adamı Dönemi Önemli Eserleri Özellikleri Taberi 838 – 923 Târihu'l-Ümen ve'l-Mülük Câmiu'l-Beyan an fi Te'vîli Âyati'l-Kur'an • Kendi zamanına kadar olan olayları ele alır.
• Taberî Tefsiri olarak bilinir.
Farabi 870 – 950 Kitab-ül Musiki İhsau'l-ulum • Müzik üzerinde ilk yazılmış bir eserdir.
• İlimlerin tarif ve tasnifini yapar.
İbnül-Heysem 960 – 1039 Kitabü'l Menazir • Optik üzerinde yazılan en sağlam eserdir.
İbn–i Sina 980 –1037 Kitabü'ş Şifa El-Kanun fı't-tıp • Büyük ansiklopedik bir eserdir.
Tıbbın bütün yasalarını ele alan bir eserdir.
Gazali 1058 – 1111 İhyâ'ü-Ulûmi'd Dîn El-Munkizu-mine'd-Dalâl Mekâsidu'l-Felâsife • İnanç, ibadet ve tasavvufa dair konularını ele alır.
• Düşünce hayatından bahseder.
• Felsefenin mahiyetini ele alır.
El İdrisi 1100 – 1165 El Kitabür-Rücari Kitabül'l memalik ve'l Mesalik • Farklı ülkelerin özelliklerinden bahseden bir eserdir.
İbn–i Rüşd 1126 – 1198 Tehafütü't Tehafüt Makela fı'l Mizac • Felsefenin temeli üzerine yapılan çalışmadır.
Muhyiddin–i Arabi 1165 – 1240 Fususu'l-Hikem Muhaderâtu'l-Ebrar ve müsameratü'l-Ahyar • Hikmet incilerinden bahseder.
• Tasavvufî unsurlar içeren bir eserdir.
İbn–i Fadlan 10. Yüzyıl İbn-i Fadlan seyehatnamesi • 921–922 tarihlerindeki Türk ülkelerini anlatır.
2.
Ünite İslam Medeniyetinin Doğuşu Tarih 2 83 5.4.
İslam Medeniyetinin Avrupa'ya Etkisi İslamiyet; Mısır, Sasani, Türk, Yunan, Hint gibi medeniyetlerin yaşadığı alanlar üzerinde yayılmıştır.
Müslümanlar bu medeniyetlerin bilginlerini tanımışlar, eserlerini tercüme etmişler, sosyal kurumlarını incelemişlerdir.
Müslümanlar; inançlarını, düşüncelerini, keşiflerini, tespitlerini bu birikime ekleyerek onu kendi kültür potasında eriterek ve ona İslam medeniyeti denilen yeni bir kimlik ortaya koymuştur.
İslam medeniyetinde gelişen bilim ve bilim anlayışı, sadece İslam dünyasını değil bütün insanlığı aydınlatmıştır.
Avrupa'nın İslam medeniyetinden etkilenmesi Haçlı Seferleri, Akdeniz ticaretinin gelişmesi, İslam fetihleri, İspanya'da kurulan medreseler, tercüme faaliyetleri gibi gelişmeler sayesinde olmuştur.
İslam dünyasındaki bilimsel gelişmelerden etkilenen Avrupa'da, IX ve X. yüzyıllardan itibaren bilim adamları yetişmeye başlamıştır.
Aynı yüzyıllarda Müslüman bilginlerin eserleri, başta Avrupa'nın bilim dili olan Latince olmak üzere İbranice ve zaman zaman da yerel dillere çevrilmiştir.
Bu çalışmalar Avrupa'da, Rönesans ve Reform hareketlerinin başlamasına zemin hazırlamıştır.
İslam medeniyetinin Batı'ya etkisi, aralıksız olarak XVIII.
yüzyıla kadar devam etmiştir.
Batı'nın bugünkü bilimsel ve teknolojik ilerlemesinde İslam bilimi ve düşüncesinin etkisi vardır.
İmam Gazali, İbn-i Rüşd, İbn-i Sina, Farabi, Kindî, Birûnî, Tûsî, El-Cezeri gibi âlimler, çağdaş Batı medeniyetini etkilemiş ve isimleri günümüze kadar gelmiştir.
5.5.
İslam Sanatı  Sanatsız medeniyet, hatta sanatsız insanlık düşünülemez.
Sanat, evrensel bir duygu ve ihtiyaçtır.
İnsan, yaratılışından kaynaklanan sanat duygularına sahiptir.
Nicelikleri ve nitelikleri farklı olmakla birlikte tarih boyunca bütün insan toplulukları sanat ile ilgilenmişler ve sanat eserleri vücuda getirmişlerdir.
Müslümanlar da insanın fıtratı ile, beşeri arzu ve kabiliyetlerinin bir gereği olarak gördükleri sanata önem vermişler, sanat eserleri üretmişlerdir.
İslâm dünyasında puta tapıcılığa yol açabileceği, tevhidi zedeleyeceği endişesi ile büyük ölçüde somut nitelik taşıyan tasvir, resim ve heykel sanatına sıcak bakılmamıştır.
İslam medeniyetinde gelişen ve öne çıkan başlıca sanat dalları tezhib, hat, minyatür, ebru ve mimari olmuştur.
Tezhib:Klasik İslam süsleme sanatlarından olan tezhib Arapçada altınlama anlamına gelmektedir.
Tezhib altın tozu ve boya ile yapılan bir bezeme sanatıdır.
Tezhib daha çok kitapları süslemede kullanılmıştır.
2.
Ünite İslam Medeniyetinin Doğuşu 84 Tarih 2 Hat: Hat yazı ve çizgi demektir.
Hat sanatının ortaya çıkmasında sanat ihtiyacı ve dini anlayış rol oynamıştır.
Müslümanların minyatür dışında tasvire karşı ilgi duymaması, resim zevkinin yazı sanatında tatbik edilmesini sağlamıştır (Görsel 2.12.).
Kur'an ayetlerinin yazılması dini bir görev kabul edildiğinden hat sanatı sanatlar arasında üstün bir konuma yükseltilirken bu sanatla uğraşan hattatlarda diğer sanatçılardan üstün tutulmuşlardır.
Görsel 2.12.
Hat sanatı Minyatür: Çok ince işlenmiş küçük boyutlu resimlere ve bu tür resim sanatına verilen addır.
Minyatür sözcüğü, çok güzel kırmızı bir renk veren ve Latince adı "minium" olan kurşun oksitten türemiştir.
Müslümanların tasvir zevki ve sanatı minyatürde ortaya çıkmıştır.
Ebru: Kâğıt üzerine, özel yöntemlerle yapılan geleneksel bir süsleme sanatıdır.
Bu kelime bulut gibi anlamına gelen Farsça "ebri" sözcüğünden gelir.
Ebru sanatının ne zaman ve hangi ülkede ortaya çıktığı bilinmemekle birlikte Doğu ülkelerine özgü bir süsleme sanatı olduğu kesindir.
Ebru ciltçilik ve hattatlıkta çok kullanılmıştır.
Mimari: Müslümanların başarılı oldukları sanatlardan biri de mimaridir.
Mimari eserler aynı zamanda süsleme, tezhib, hat, minyatür gibi diğer sanat dallarının da icra edildiği ve geliştirildiği mekânlardır.
İslam mimarisi hicretten hemen sonra kurulan Mescid-i Nebevi ile başlamış olup Emeviler Dönemi'nde hız kazanmıştır.
Zamanla sınırların genişlemesi ile Türkistan'dan Bağdat'a, Mısır'dan Endülüs'e kadar uzanan coğrafyada Müslümanların komşu oldukları milletlerle yaşadıkları kültürel etkileşim mimariye yansımıştır.
Her Müslüman toplum, hanedan kendi düşünce ve duyguları doğrultusunda İslam mimarisine renk katmıştır.
• İslamiyet'in doğuşu sırasında Ortadoğu'nun iki büyük güçlü devletinin Bizans ve Sasaniler olduğunu, Orta Asya'da Kök Türk Devleti bulunduğunu, İslam öncesi Arapların kabileler hâlinde yaşadıkları ve göçebe olanlarına Bedevi denildiğini, ticaretin temel geçim kaynağı olduğunu, köleliğin yaygın olduğunu, toplumsal gerilikten kaynaklı yaşam süren Arapların islam öncesi bu çağlarının Cahiliye Dönemi olarak adlandırıldığını, • Hz. Muhammed'in peygamber olmadan önce de yüksek ahlak sahibi olması nedeniyle Mekkeli müşrikler tarafından "Muhammedü'l-Emîn" lakabı ile bilindiğini, Hicret'ten sonra Hz. Muhammed'in peygamberlikle birlikte devlet başkanlığı görevi üstlendiğini, Hudeybiye Antlaşması ile Müslümanların varlığının Mekkeli müşrikler tarafından resmen tanındığını, • İlk dört halifenin şura tarafından belirlenmesi nedeniyle Cumhuriyet Dönemi benzetmesi yapıldığını, bu dönemde İslam toplumunda fetih hareketleri ile Arap Yarımadası dışına çıkarak farklı kültürlerle etkileşime girildiğini , Hz. Ömer döneminde devlet teşkilatlanması çalışmalarının başladığını; Cemel Vakası, Sıffin Savaşı, Hakem Olayı ve Kerbela Olayı'nın Müslümanlar arasında günümüze kadar gelen ayrılıklara yol açan gelişmeler olduğunu, • Emevilerin Arapçayı resmî dil yapmaları, ilk Arap parasını bastırmaları ve Arap olmayan Müslümanlara Mevali olarak kabul etmelerinin Arap milliyetçiliği yaptıklarının göstergesi olduğunu, Endülüs Emevileri ve Abbasilerin sınırları genişletmek yerine bilimsel ve kültürel faaliyetlere önem verdiklerini, Türklerin orduda ve devlet idaresinde Abbasiler Dönemi'nde görev almaya başladıklarını, savaşçılık yeteneklerinin bozulmaması için Samarra şehrine Türklerden başkasının yerleşmesinin Abbasiler tarafından yasaklandığını, • İslam Medeniyeti'nin tercüme faaliyetleri ile Endülüs ve Sicilya üzerinden Avrupa'yı etkilediğini, İslam âlimleri, ortaya çıktıkları havzaları ve bunların yaptıkları çalışmaları, İslam Medeniyeti'nin eğitim öğretim kurumlarını ve öne çıkan sanat dallarını, öğrendik.
NELER ÖĞRENDİK 2.
Ünite İslam Medeniyetinin Doğuşu Tarih 2 85 2.
Ünite İslam Medeniyetinin Doğuşu 86 Tarih 2 2.
ÜNİTE ÖLÇME VE DEĞERLENDİRME SORULARI Aşağıda verilen çoktan seçmeli soruları cevaplayınız.
1.
Hz. Muhammed Mekke’den Medine’ye hicreti sonrasında burada bulunan gayrimüslim topluluklarla Medine Sözleşmesi’ni imzalamıştır.
Bu sözleşmeye göre Medine’ye bir saldırı olduğunda Müslüman ve gayrimüslimlerin birlikte hareket etmeleri karara bağlanmıştır.
Buna göre Hz. Muhammed Medine Sözleşmesiyle aşağıdakilerden hangisini amaçlamıştır?
A) Kabilecilik anlayışını devam ettirmeyi B) Yeni savaş taktikleri geliştirmeyi C) Düşmana karşı ortak savunma yapmayı D) Müslümanları gayrimüslimlerden üstün kılmayı 2.
Aşağıdakilerden hangisi Dört Halife Dönemi’nde gerçekleştirilen askerî bir gelişmedir?
A) İlk düzenli ordunun kurulması B) Kur’an-ı Kerim’in kitap haline getirilmesi C) İlk hicri takvimin düzenlenmesi D) Beytülmâl’in kurulması 3.
Emeviler Dönemi’nde Ömer bin Abdülaziz’in Arap olmayan Müslümanlardan alınan cizye vergisini kaldırması aşağıdakilerden hangisini ortadan kaldırmıştır?
A) Kabilecilik anlayışını B) Toplumsal eşitsizliği C) Farklı dini inançları D) Fetih hareketlerini 4.
İspanya’da kurularak bu bölgede İslamiyet’in yayılmasını sağlayan devlet aşağıdakilerden hangisidir?
A) Karahanlılar B) Gazneliler C) Abbasiler D) Endülüs Emevileri 2.
Ünite İslam Medeniyetinin Doğuşu Tarih 2 87 5.
Aşağıdakilerden hangisi İslam medeniyetinde dini ilimlerden biri değildir?
A) Fizik B) Fıkıh C) Tefsir D) Kelam 6.
Tıp alanındaki “El-kanun fı’t-tıb” adlı eseriyle ünlü, İslam aleminde “Şeyh elReis” adıyla anılan bilim insanı aşağıdakilerden hangisidir?
A) İbn-i Sina B) Farabi C) İmam Gazali D) İbn-i Rüşd 7.
Aşağıdakilerden hangisi Mısır’da kurulan bir devlettir?
A) Gazneliler B) Karahanlılar C) Harzemşahlar D) Tolunoğulları 8.
Aşağıdakilerden hangisi Cahiliye Dönemi Arap toplumunun özelliklerinden biri değildir?
A) Toplum sosyal sınıflara ayrılmıştır.
B) Haram aylarda savaş yapılmamıştır.
C) Kabileler arasında kan davaları görülmüştür.
D) Kadın ve erkeklere eşit haklar tanınmıştır.
9.
Fetihlerle hızla yayılan İslam; Roma, Mısır ve Sasaniler ile yüz yüze gelmiş hem onları etkilemiş hem de onlardan etkilenmiştir.
Bu durum İslam düşüncesindeki yorum farklılıklarının ortaya çıkma sebeplerinden hangisi ile daha çok ilgilidir?
A) İnsanın anlayış seviyesi B) Hilafet meselesi ve siyaset C) Kültür ve medeniyetlerin etkisi D) İslam’ın tanıdığı fikir ve vicdan hürriyeti 10.Aşağıdakilerden hangisi müşriklerin İslam’a karşı çıkma sebeplerinden biri değildir?
A) Sosyal statülerini kaybetme endişeleri B) Atalarının inançlarına olan bağlılıkları C) Maddi çıkarlarının zedelenecek olması D) Hz. Peygamber’in Kureyş kabilesinden olması w 3.
ÜNİTE 1.
Türk İslam Tarihindeki Başlıca Siyasi Gelişmeler 2.
Türklerin İslamiyet'i Kabulü 3.
İslamiyetin Türk Devlet Yapısına Etkisi 4.
Büyük Selçuklu Devleti (1040-1157) 5.
Büyük Selçuklu Devleti'nde Güç ve Yönetim Yapısı "Size öyle bir vatan aldım ki; ebediyen sizin olacaktır."
Alparslan Türklerin İslamiyet'i Kabulü ve İlk Türk İslam Devletleri NELER ÖĞRENECEKSİNİZ ?
• Türklerin İslamiyet'i kabul etme sürecine etki eden faktörleri • Karahanlı ve Gazneli Devletleri'nden hareketle İslamiyet'in kabulünün Türk devlet yapısında meydana getirdiği değişimleri • Büyük Selçuklu Devleti Dönemi'ndeki başlıca siyasi ve sosyal gelişmeleri HAZIRLIK SORULARI 1.
Türklerin İslâmiyet'i kabul etmesinde ne gibi unsurlar etkili olmuştur?
Araştırınız.
2.
Geçmişten günümüze Türkler'in İslâm Dünyası'na yaptığı hizmetleri araştırınız.
3.
Anadolu'nun Türk yurdu olmasında rol oynayan kişileri ve olayları araştırınız.
Gök Tanrı Oğuz Kutadgu Bilig Dîvânu Lugâti't-Türk Atabey Türkmen Divân-ı Saltanat Emir-i Dad ANAHTAR KELİMELER Türklerin İslamiyet'i Kabulü ve İlk Türk İslam Devletleri 3.
Ünite 90 Tarih 2 1 .
TÜRK İSLAM TARİHİNDEKİ BAŞLICA SİYASİ GELİŞMELER Talas Savaşı 751 Büyük Selçuklu Devleti'nin kurulması 1040 Malazgirt Muharebesi 1071 Büyük Selçuklu Devleti'nin yıkılması 1157 Harzemşahlar Devleti'nin yıkılması 1230 Karahanlı Devleti'nin kurulması 840 Dandakan Savaşı 1040 Türkiye Selçuklu Devleti'nin kurulması 1077 Gazneli Devleti'nin yıkılması 1187 Gazneli Devleti'nin kurulması 963 Pasinler Muharebesi 1048 Harzemşahlar Devleti'nin kurulması 1097 Karahanlı Devleti'nin yıkılması 1212 Türklerin İslamiyet'i Kabulü ve İlk Türk İslam Devletleri 3.
Ünite Tarih 2 91Harita 1.1.
Selçuklular Döneminde Türk Dünyası Türklerin İslamiyet'i Kabulü ve İlk Türk İslam Devletleri 3.
Ünite 92 Tarih 2 2.
TÜRKLERİN İSLAMİYET'İ KABULÜ 2.1.
Türkler ve İslamiyet Din değiştirme, insanlık tarihi boyunca bireylerin ve toplumların yaşamlarında karşılaştıkları ve derinden etkilendikleri en önemli olaylardandır çünkü bir dine girmek ya da dinden çıkmak öncekinden çok daha farklı yeni bir yaşam tarzının benimsenmesi anlamına gelmektedir.
Kişiler ve toplumlar için eskiden değer verdikleri ve günlük yaşamda önemsedikleri birçok kavram anlamını yitirirken bunların yerini başka ritüeller ve hedefler yer alır.
Uygurların din değiştirmeleri sonucu savaşçılık yeteneklerini yitirmeleri ve yerleşik hayata geçmeleri bunun en iyi örneklerinden biri olmuştur.
Orta Asya bozkırlarında tarih sahnesine çıkan Türkler Gök Tanrı inancını benimsemişlerdi.
Göçler, savaşlar ve ticari ilişkiler neticesinde Türk boyları zaman içerisinde farklı din ve inançları benimsemişlerdir.
Tabgaçlar, Budizm'i; Uygurlar Maniheizm'i kabul etmişlerdir.
Hazarlarda hakan ve ailesi Museviliği kabul ederken; Doğu Avrupa'ya göç eden Peçenekler, Avarlar Kumanlar, Bulgarlar ve Oğuzlar'ın bir kısmı (Gagavuzlar) Hristiyanlığı tercih etmiştir ancak İslamiyet haricindeki dinleri benimseyen Türk boyları zamanla millî benliklerini kaybetmişlerdir.
Türklerin İslamiyeti kabulünde kılıç zoru olmadığı gibi Gök Tanrı ve İslam inancı arasında olduğu söylenen benzerlik etkili olmamıştır çünkü insanlar baskı ve zorlama ile düşüncelerini değiştirmeyecekleri gibi inançlarını değiştirirken de benzerlik arama gayreti ve çabasında olmazlar.
Baskı ve zorlama ile olsaydı ilk fırsatta eski inançlarına dönmüş olurlardı.
Hâlbuki Türkler ortalama bin yıldan beri İslam dinine mensuptur.
Benzerlik konusu etkili olsaydı Gök Tanrı inancıyla hiç benzerlik göstermeyen Budizm ve Maniheizm gibi dinleri benimseyen Türk boyları olmazdı.
Nihayetinde din değiştirme çok daha derinlere giden ve farklı nedenleri olan bir kabulden ibarettir.
Üstelik Türkler de İslamiyet'i çok kısa bir süre içerisinde benimsemiş değillerdir.
İslam'ın Orta Doğu'dan dünyanın birçok bölgesine yayılması ve farklı milletler tarafından benimsenmesi bu dinin özüne uygun yöntemlerle muhataplarına tebliğ edilmesi ve kendine inanan samimi müminlerin iyi temsil ve çabaları sayesinde gerçekleştirilmiştir.
Bununla birlikte bu durum bazen başarılamamış, İslam'ı bazı Müslümanların ortaya koydukları görüntülerle tanıyan insanlar, bunu dini benimsemekte çekimser kalmış hatta karşısında yer alabilmişlerdir.
Türklerin İslamiyet'i Kabulü ve İlk Türk İslam Devletleri 3.
Ünite Tarih 2 93 Türkler, Hz. Ömer zamanında 642 Nihavend Savaşı'ndan sonra yani VII.
yüzyıl ortalarından itibaren Müslüman Araplarla temas etmeye başladı.
İran'da kurulan Sasani Devleti'nin yıkılmasından sonra Emevi Dönemi'nden (661-750) itibaren Kafkasya'da Hazarlar ve Maveraünnehir Bölgesi'nde Türgişlerle savaşlar yapılmış ve Türk-Arap ilişkilerinde "Mücadele Devresi" olarak adlandırılan zaman dilimi yaşanmıştır ancak Emevilerin haksız vergi almaları, mevali anlayışı gibi Arap olmayanlara uyguladığı olumsuz politikalar nedeniyle Emeviler zamanında Türklerin İslamiyet'i kabulü küçük gruplarla sınırlı kalmıştır.
Emevilerden sonra İslam devletinde Abbasiler yönetime gelmişlerdir.
Abbasiler, Müslümanlar arasında etnik köken ayrımı yapmıyorlar görevleri yetenek ve becerilere göre veriyorlardı.
Bu durum ve ayrıca onları iktidara getiren hareket içerisinde İranlılarla birlikte Türklerin de yer almış olması, yeni dönemde Türklerin Araplara daha yakın durmalarına imkân sağlamış, "Dostane İlişkiler Devresi" olarak isimlendirilen bu dönemin başındaki Talas Savaşı (751) da bu gelişmeye önemli bir ivme kazandırmıştır.
Abbasi Devleti kurulduktan hemen sonra meydana gelen 751 Talas Savaşı'nda Karluk Türklerinin savaşın beşinci gününde Çin birliklerine arkadan saldırmalarıyla Abbasi ordusu güçlü Çin ordusunu büyük bir mağlubiyete uğrattı.
Batı Türkistan hâkimiyeti üzerinde önemli etkisi olan savaşı, Araplar kazanmış ve böylece Orta Asya Çin istilasından kurtulduğu gibi Türklerin bu bölge üzerindeki üstünlüklerinin devamı sağlanmıştır.
Türk-İslam tarihini başlatan bu olaydan itibaren İslamiyet Türkler tarafından gruplar hâlinde benimsenmeye başlanmıştır.
İlk benimseyen Türk boyu da Karluklar olmuştur.
Kâğıt üretiminin Çin'in dışına çıkması da Talas Savaşı'nın dünya kültür tarihi açısından önemli bir neticesi olmuştur.
Türklerin, İslamiyet'i toplu olarak kabul etmesi daha sonraki zamanda olmuştur.
Bu arada Müslüman olan Türkler, Abbasi Devleti'nin gerek askerî ve gerekse idari kadrolarında etkin bir şekilde görev almıştır.
Bilhassa Afşin, İhşid ve Baçuroğulları gibi aileler İslam dinini kabul ederek Abbasi Devleti'nin hizmetinde yer almışlar ve kendileriyle beraber birçok Türk topluluklarını da bu devletin hizmetine çekmişlerdir.
Bu dönemde Abbasilerin, Emevilerden farklı olarak hoşgörü, eşitlik, adalet ilkelerini uygulamaları ve ümmetçi politika izlemeleri, Türklerin İslamiyet'i kabulünü kolaylaştıran en önemli sebeplerdendir.
Türk dünyasında İslamiyet ilk defa Maveraünnehir Bölgesi'nde ticaret ve ilim faaliyetlerinin etkisiyle yayılmaya başlamıştır.
Müslümanlar, bu bölgeye geldikten sonra buralarda önemli ticaret ve ilim merkezleri kurmuştur.
Şehirlerdeki tekke ve Türklerin İslamiyet'i Kabulü ve İlk Türk İslam Devletleri 3.
Ünite 94 Tarih 2 medreselerde görevli olan âlimler Türkistan'ın en ücra köşelerine kervanlarla ulaşarak İslamiyet'in özelliklerini Türk boylarına anlatma imkânı bulmuştur.
960 yılında 200 bin çadırlık Türk topluluğu Müslüman olmuştur.
Bu Türkler, Karahanlı Devleti'nin hâkim olduğu yerlerdeki Türk boylarından olan Yağma, Çiğil, Karluk ve Tuhsilerdir.
Oğuzlar da aynı yüzyılın ikinci yarısında İslam dinini kabul etmeye başlamıştır.
2.2.
İslam ve Diğer Milletler Farklı coğrafyalarda İslam dinini kabul eden Berberiler, Acemler ve Kürtler gibi kavimler de bulunmaktadır.
Kuzey Afrika'da yaşayan bir kavim olan Berberiler, önceleri tabiat güçlerine inanırken daha sonra Yahudilik ve Hristiyanlık inançlarını benimsemişlerdir.
Berberiler, Emeviler zamanında İslâm'la tanışmadan önce, 400 yıla yakın Hristiyanlığın ve Roma Medeniyeti'nin etkisi altında yaşamışlardır.
Emevilerin, Kartaca'yı fethi sonrası Berberiler İslamı kabul etmiştir.
Berberiler sadece İslâmiyet'i kabul etmekle kalmamışlar; aralarına yerleşen müslüman Araplar'ın kültürünün etkisinde kalarak zamanla Araplaşmıştır.
Berberîler’in İslâmlaşmasında çeşitli etkenlerin yanısıra Kur’an dilinin Arapça olması ve Arap kültürünün kendi kültürlerinden üstün olması önemlidir.
İslâm dininin din ve inanç olarak öteki dinlere ve özelikle Afrika’da ötedenberi yayılma çabasındaki Hristiyanlığa olan üstünlüğü, tevhid inancının akla uygun, anlaşılması kolay ve sağlam oluşu, Müslüman alimlerin Afrika’nın en ücra köşelerine kadar giderek en ilkel kabilelere ulaşmaları da önemli etkenlerdendir.
Berberîler’in çoğunluğu İslâm’ı kabul ettikten sonra İslâm ordusunun içinde asker ve komutan olarak (Tarîf b. Mâlik, Târık b. Ziyâd gibi) yer almaya başlamışlar ve Kuzey Afrika’nın henüz İslâm hakimiyetine girmemiş bölgelerinde İslâmiyet'in yayılmasına katkıda bulunmuşlardır.
Arap Yarımadası dışında İslam'ı yayma faaliyetine girişen Araplar, zamanla Acemlerle iç içe geçmiştir.
Acemler daha önceleri eski İran dini olan Zerdüştlük inancına mensup iken Sasanilerin yıkılması ve İran'ın Hz. Ömer döneminde fethedilmesiyle İslam'ı kabul etmişler ve Şii mezhebini benimsemişlerdir.
Kürtler ise Müslümanlar ile ilk defa Hz. Ömer zamanında karşılaşmıştır.
Bu dönemde Acemler gibi Zerdüşt inancında olan Kürtler, Müslümanlara karşı İranlılar ile birlikte savaşmış ve İslam ordularına yenilen Kürtler, İslam'ı kabul etmeye başlamıştır.
Hz. Osman Dönemi'nde Azerbaycan'ın fethiyle Kürtler ile Müslümanlar arasında ilişkiler yoğunlaşmıştır.
Türklerin İslamiyet'i Kabulü ve İlk Türk İslam Devletleri 3.
Ünite Tarih 2 95 3.
İSLAMİYET'İN TÜRK DEVLET YAPISINA ETKİSİ 3.1.
İslamiyet ve Türk Devleti İlk Türk-İslam devletlerinin egemenlik anlayışında, İslamiyet öncesi Türk devletlerinin idare geleneği devam etmiştir.
Özellikle Kök Türkler ve Uygurlar zamanında büyük gelişme gösteren Türk kültür ve medeniyetinin Karahanlılardan itibaren İslam kültür ve medeniyetiyle karşılaşıp kaynaşması Türk-İslam medeniyetinin temellerinin atılmasını sağlamıştır.
Anayurtta Kurulan İlk Türk İslam Devleti KARAHANLILAR (840-1212): Orta Asya'daki ilk Müslüman Türk devleti olan Karahanlı Devleti; Karluk, Yağma, Çiğil ve Tuhsi boyları tarafından Doğu ve Batı Türkistan topraklarında 840 yılında kurulmuştur (Harita 1.2).
Devletin merkezi Balasagun olup bilinen ilk hükümdarı Bilge Kül Kadir Han'dır.
Satuk Buğra Han, İslamiyet'i kabul eden ilk Karahanlı hükümdarıdır.
Müslüman olduktan sonra Abdülkerim adını alan Satuk Buğra Han, Türkler arasında İslamiyet'in yayılması için mücadele etmiş ve bu nedenle El-Mücahit, El-Gazi unvanları ile anılmıştır.
Yusuf Kadir Han'ın vefatından sonra taht mücadeleleri yaşanmış, Karahanlı Devleti Doğu ve Batı olmak üzere ikiye ayrılmıştır (1042).
Doğu Karahanlı Devleti 1130'da Karahitaylar, Batı Karahanlılar ise 1212 yılında Harzemşahlar tarafından ortadan kaldırılmıştır.
Hindistan'da İslamiyeti Yayan Türk Devleti GAZNELİLER (963-1187): Samanilerin Türk komutanlarından Alp Tegin tarafından 963 yılında başkenti Gazne olarak Horasan, Afganistan ve Kuzey Hindistan'da kurulan Müslüman Türk devletidir (Harita 1.2).
997'de Gaznelilerin başına geçen Gazneli Mahmut, devlete en parlak dönemini yaşatmıştır.
Hindistan üzerine 17 sefer yaparak İslamiyet'in Hindistan'da yayılmasına katkı sağlamıştır.
Bunun üzerine Abbasi halifesi tarafından Gazneli Mahmut'a “Sultan” unvanı verilmiştir.
Sultan Mesut Dönemi'nde Gazneliler, 1040 yılında Selçuklularla yaptıkları Dandanakan Savaşı'nda yenilerek Hindistan'a çekilmek zorunda kalmıştır.
Gazneliler bu savaştan sonra zayıflama sürecine girmiş, Gurlular tarafından 1187'de son bulmuştur.
Türklerin İslamiyet'i Kabulü ve İlk Türk İslam Devletleri 3.
Ünite 96 Tarih 2 Harita 1.2.
Karahanlılar ve Gazneliler İlk Türk-İslam devletlerinden olan Gazneliler, Samaniler vasıtasıyla Abbasilerden aldıkları teşkilatı geliştirerek Büyük Selçuklulara ve daha sonraki Türk-İslam devletlerine iletmiştir.
Gazneliler ve Karahanlılar, İslami dönem Türk devlet teşkilatının gelişip yerleşmesinde köprü vazifesi görmüşlerdir.
İl kelimesi Türklerde hem devlet hem de barış ve sulh anlamında kullanmıştır.
İslamiyet'in kabulü ile birlikte ilin yerini “devlet” ve “mülk” kelimeleri almıştır.
İlk Türk devletlerinde kut inancının gereği Türk kağanının dünyayı idare etmek üzere Gök Tanrı tarafından görevlendirildiği kabul ediliyordu.
Tanrı kutuna kavuşmak ancak bütün Türk illerinin bir idarede toplanmasıyla ortaya çıkardı.
Bu Türk cihan hâkimiyeti düşüncesi Türk kağanlarının en büyük idealiydi.
Bu ideal İslami dönemde de cihat anlayışı ile yaşamaya devam etti.
İlk Türk devletlerinde görülen kut anlayışı İslamiyet'le birlikte “Allah'ın nasibi veya takdiri” olarak kabul edilmiştir.
Kuta sahip olan hükümdarlar devleti iyi idare etmek, halkın huzur ve refahını sağlamak zorundadır.
Bunu sağlayamazsa kendisine kutu veren Tanrı katında sorumlu olacağına inanırdı.
Dolayısıyla İslamiyet'i kabul ettikten sonra da hükümdarların gücünün kaynağı ilahidir.
Ayrıca İslam halifesi veya onun adına siyasi gücü elinde bulunduran hükümdarların “Allah'ın yeryüzündeki gölgesi” olarak kabul edilmesi Türklerin Türklerin İslamiyet'i Kabulü ve İlk Türk İslam Devletleri 3.
Ünite Tarih 2 97 İslamiyet'i benimsemelerinde etkili olan unsurlardan biridir.
İslamiyet'le birlikte hükümdar unvanlarında da değişiklik görülmüştür.
Karahanlılarda hakan yerine “Arslan Han”, yabgu yerine “Buğra Han” ve şad yerine “İlig Han” kullanılmıştır.
Gazneliler de ise hükümdarlar “emir ve sultan” gibi İslami unvanlar kullanmıştır.
İslamiyet'i ilk kabul eden Satuk Buğra Han'dan itibaren hükümdarlar, Müslüman isimler ve lakaplar almaya başlamıştır.
Sultan unvanını ilk kullanan Türk hükümdarı Gazneli Mahmut olmuştur.
İslamiyet'le birlikte gelen diğer değişiklikler ise hükümdarlığın halife tarafından onaylanması, ülkede halife adına hutbe okutulması ve basılan paraların üzerinde halifenin isminin yazılmasıdır.
İlk Türk-İslam devletlerinde hükümdarlar tıraz denilen kendi ad ve lakaplarının yazılı olduğu, süslemeli özel giysiler giyerdi.
Resmî belgelerde tevki ya da tuğra denilen mühür kullanan hükümdarların değerli taşlardan yapılmış taht ve taçları vardı.
Saray önünde namaz vakitlerinde, savaşlarda ve törenlerde nevbet denilen müzik çalınırdı.
Sefere ya da bir yere giderken hükümdarların başının üstünde çetr denilen, ipek ve kadifeden yapılmış bir çeşit şemsiye tutulurdu.
Hükümdardan sonra devlet kademesinde en yetkili kişi vezirdi.
Karahanlı vezirleri Türkçe yuğruş unvanını kullanırken, genellikle İran kökenli olan Gazneli vezirler hâce unvanını kullanmıştır.
Türk-İslam devletlerinde yönetim işlerinin daha rahat ve düzenli bir şekilde yürütülebilmesi için çeşitli divanlar oluşturulmuştur.
Karahanlılarda devletin işleyişiyle ilgili önemli kararların alındığı Meclis-i Âli adında bir divan varken, Gaznelilerde mali ve genel idari işlerden sorumlu olan “Divan-ı Vezaret” bulunurdu.
Ayrıca bu divanlara bağlı alt divanlar da vardı.
Türkler, İslam dininin önemli bir unsuru olan adalete İslamiyet'i kabul ettikten sonra da büyük önem vermiştir.
Türk-İslam devletlerinde hukuk sistemi şeri ve örfi olmak üzere iki ana unsurdan meydana gelirdi.
Şeri davalara bakan kadılar, dinle ilgili bütün işlerde yetkiliydi.
Karahanlı ve Gazneli hükümdarlar örfi mahkemelere başkanlık ederdi.
Ordu-millet özelliğine sahip olan Türkler, her dönem askerî teşkilata çok önem vermiştir.
Mükemmel bir şekilde teşkilatlanmış Karahanlı ve Gazneli orduları kullandıkları silahlar ve savaş teknikleriyle devrin en güçlü orduları konumundaydı.
Karahanlı ordusu; görevleri saray ve hükümdarı korumak olan saray muhafızları, hükümdarın şahsına bağlı ücretli askerlerden meydana gelen Hassa ordusu, hanedan mensupları, valiler ve diğer devlet adamlarının kuvvetleri ile devlete bağlı Türk boylarının kuvvetleri olmak üzere dört ana birimden oluşurdu.
Gazne ordusu ise görevleri saray ve hükümdarı korumak olan gulamlar, eyalet ve bağlı devletlerin kuvvetleri, Türkmenler ile ücretli ve gönüllü birliklerden meydana gelirdi.
Türklerin İslamiyet'i Kabulü ve İlk Türk İslam Devletleri 3.
Ünite 98 Tarih 2 3.2.
İslamiyet ve Türk Edebiyatı Kutadgu Bilig: Türk-İslam edebiyatının günümüze kadar ulaşan ilk eseri olma özelliğine sahiptir.
Yusuf Has Hacip eserini 1070'de Doğu Karahanlı Hükümdarı Uluğ Kara Buğra Han'a Türkçe olarak sunmuştur.
Eserde insanların hem bu dünyada hem de ahirette mutluluğu elde edebilmek için nasıl bir yaşam sürmeleri gerektiği bilgisi verilmiştir.
Ayrıca insanın sosyal hayattaki ve devlet nizamındaki görev ve sorumluluklarına değinilmiş, ideal Türk devlet anlayışının özellikleri anlatılmıştır.
Bu bakımdan eser bir siyasetname olarak kabul edilmiştir.
Yusuf Has Hacip, Kutadgu Bilig'de dört önemli esası kişileştirmiş ve bunları kendi aralarında konuşturmuştur.
Eserde hükümdarın halkına ve halkın devlete karşı sorumlulukları anlatılmıştır.
Hakaniye lehçesiyle kaleme alınmış aruz vezni ile mesnevi tarzında yazılmıştır.
Dîvânu Lugâti't-Türk: Türk tarihinin ilk sözlüğü kabul edilen Divânü Lûgati't-Türk, Türk dilinin abide şaheserlerindendir.
İyi bir eğitimle kendini yetiştiren Kaşgarlı Mahmut, bütün Türk dünyasını gezip dolaştıktan sonra elde ettiği bilgileri bir araya getirdiği eserini 1077 yılında Abbasi Halifesi Muktedi Billah'a sunmuştur.
Divânü Lûgati't-Türk; Araplara Türk dilini öğretmek, Türk milletinin yüceliğini, dilinin zenginliğini göstermek amacıyla kaleme alınmıştır.
Bir sözlük gibi hazırlanmış olan eser; Türklerin tarihi ve coğrafyası, örf ve âdetleri, mutfağı, spor faaliyetleri, ekonomik özellikleri, günlük yaşamı, müzik anlayışı, kadına verdiği önem, aile hayatı, edebiyat içeriği, sağlık bilgisi gibi konularda ansiklopedik bilgiler içermektedir.
Divân-ı Hikmet: Türk tasavvuf tarihinin ilk edebî eseri olan Divân-ı Hikmet, Hoca Ahmet Yesevi'nin Türkçe olarak yazmış olduğu “hikmet” adı verilen şiirlerin bir araya getirilmesiyle oluşmuştur.
Bugünkü Kazakistan'da bulunan Sayram'da dünyaya gelen Hoca Ahmet Yesevi, Yesi'de eğitimini tamamlamış, buraya yerleşmiş ve burada vefat etmiştir.
Divân-ı Hikmet; Hz. Peygamber'in yaşamı, dinî hikâyeler, dervişliğin özellikleri, cennet, cehennem, güzel ahlak gibi konuları içeren bir tasavvuf kitabıdır.
Türk-İslam dünyasında kabul gören ortak düşünceyi, fikri, kimliği, yaşam tarzını ortaya çıkaran önemli bir eserdir.
İslamiyet'in Türkistan, Balkanlar ve Anadolu'da yayılmasının temelini teşkil ettiği, bu uğurda mücadele edecek olan müritlere yol gösterici bir özelliğe sahip olduğu kabul edilmiştir.
Hakaniye lehçesiyle, hece vezniyle ve dörtlükler halinde yazılmıştır.
Atabetü'l-Hakayık: XII yüzyılda Edib Ahmet tarafından yazılan Atabetü'l-Hakayık ahlâki bir eserdir.
Aruz vezniyle dörtlükler hâlinde yazılmıştır.
Türklerin İslamiyet'i Kabulü ve İlk Türk İslam Devletleri 3.
Ünite Tarih 2 99 4.
BÜYÜK SELÇUKLU DEVLETİ (1040-1157) 4.1.
Oğuzlar ve İslamiyet Oğuzlar X. yüzyılda Sirderya (Seyhun) ile Hazar Denizi'nin doğusu ve Aral Gölü arasındaki bölgede yaşıyorlardı.
Bu sırada Oğuzlar, Boz-ok ve Üç-ok olarak iki kol hâlinde teşkilatlanmıştı.
Selçuklular Üç-ok kolunun Kınık boyundandır.
Oğuzların elinde Yenikent, Huvare ve Cend gibi şehirlerin yanı sıra Karlukların idaresindeki bazı yerlerde Müslüman gruplar bulunuyordu.
Bu gruplar, bulundukları bölgelerdeki Türkler ile iyi münasebetler kurmuştur.
Oğuzlar, medeni seviyesi yüksek olan bu Müslümanlardan İslam dininin esaslarını öğreniyordu.
Dolayısıyla X. yüzyılın ikinci yarısında, Oğuzlar arasında İslamiyet'in yayılmaya başladığı söylenebilir.
Samanoğulları Devleti Şehzadesi Ebu İbrahim (Muntasır), Maveraünnehir'i Karahanlıların elinden almak için Oğuz yabgusu ile bir anlaşma yapmış ve bir süre sonra yabgu, Müslüman olmuştur.
OĞUZLAR ÜÇOKLAR Gün Han •Kayı •Bayat •Alka Evli •Kara Evli Deniz Han •Iğdır •Bügdüz •Yıva •Kınık Ay Han •Yazır •Dodurga •Döğer •Yaparlı Dağ Han •Salur •Alayuntlu •Eymür •Yüreğir Yıldız Han •Avşar •Beğdili •Karkın •Kızık Gök Han •Bayındır •Çavuldur •Çepni •Peçenek BOZOKLAR Oğuzlar arasında İslamiyet ancak XI.
yüzyılda hâkim bir din hâline gelebilmiştir.
Oğuz boylarından Müslümanlığı kabul edenleri, etmeyenlerden ayırmak için onlara Türkmen adı verilmiştir.
XIII.
yüzyıl başlarından itibaren artık Türkmen tabiri her yerde Oğuz'un yerini almıştır.
Oğuzlar, Tuğrul Bey önderliğinde yeni bir Müslüman Türk devleti olan Selçuklu Devleti'ni kurdu.
Selçuklu Devleti'nin kurulmasından birkaç yıl sonra on bin çadırlık bir Türk topluluğu Müslüman oldu.
1040 Dandanakan Savaşı'nı kazanarak İran'da tek siyasi güç hâline gelen Tuğrul Bey, Şii Büveyhilerin baskı altında tuttukları Abbasi halifesini bu baskıdan kurtararak bozulan İslam birliğini yeniden Türklerin İslamiyet'i Kabulü ve İlk Türk İslam Devletleri 3.
Ünite 100 Tarih 2 sağladı.
Selçukluların Anadolu'ya hâkim olmaya başlaması ve burayı İslamlaştırması üzerine Papa önderliğindeki Batı dünyası, Türk-İslam dünyası üzerine Haçlı Seferleri düzenledi.
Bu dönemde Büyük Selçuklu Devleti'nin parçalanması üzerine Türkiye Selçuklu Devleti, Anadolu'da bağımsızlığını kazandı.
Türkiye Selçukluları, Suriye ve Filistin'deki diğer Türk emirlikleriyle birlikte Haçlı Seferleri'ne karşı İslam dünyasını başarılı bir şekilde korudu.
Ayrıca Türkiye Selçukluları, Anadolu'yu yaptıkları imar faaliyetleri ile bayındır hâle getirdi.
Selçuklularla kısmen sağlanan İslam birliği XIII ve XIV.
yüzyıllarda tekrar bozulmaya başladı.
Doğudan gelen Moğol istilası, Türkiye Selçuklu Devleti'nin parçalanmasına neden olmuş ve Anadolu'da birçok beylik ortaya çıkmıştır.
Bu beyliklerden birisi olan Osmanlı Beyliği süratle gelişerek bir cihan devleti hâline geldi.
Osmanlı Devleti, İslam dünyasının lideri olarak Avrupa'da İslam kültürünün yayılmasını sağladı.
Türklerin İslam'a hizmetleri yalnız siyasi, askerî ve idari sahalarda olmamıştır.
Türklerin, İslam medeniyetinin gelişmesine önemli katkıları olmuştur.
Örneğin eski Yunan felsefesinin İslam fikir hayatında ilk gerçek temsilcisi sayılan Farabi, Oğuzların yaşadığı Farab şehrinde doğmuştur.
4.2.
Büyük Selçuklu Devleti X. yüzyılın başında Oğuz Devleti'ni Yabgu unvanı taşıyan bir hükümdar idare etmekteydi.
Selçuklu ailesinin atası olan Dukak Bey Oğuz Devleti'nde kuvvetli bir askerî ve siyasi konuma sahipti.
Onun ölümüyle oğlu Selçuk üstün vasıfları ile dikkati çekmiş ve Yabgu tarafından genç yaşta Subaşı (ordu komutanı) olarak tayin edilmiştir.
Oğuz Yabgu Devleti'nde subaşı olan Selçuk Bey, yabgu ile anlaşmazlığa düşünce kendine bağlı kişilerle birlikte Cend şehrine gelmiştir.
Burada Selçuk Bey, boyu ile birlikte İslamiyet'i kabul etmiştir.
Yabgu'nun Cend'deki Müslümanlardan aldığı yıllık verginin ödenmesine "kâfirlere haraç vermeyeceğini" söyleyerek engel olmuş ve vergi almaya gelen memurları kovmuştur.
Yabgu tarafından gönderilen kuvvetlerle çarpışan Selçuk Bey Cend'de müstakil bir beylik kurmuş; Samanoğulları, Karahanlılar, Gazneliler gibi üç güçlü Müslüman devlet arasında kalmıştır.
Selçuk Bey, Horasan bölgesinde kendisine katılan ve sayıları günden güne artan Türkmenlere yurt bulamaması ve mevcut devletlerin onun güçlenmesinden endişe duyması nedeniyle bölgede oldukça zorlanmıştır.
1007'de Cend şehrinde ölen Selçuk Bey'in Mikâil, Arslan, Yusuf ve Musa adlarında dört oğlu vardı.
Mikâil daha babasının sağlığında bir savaş sırasında ölmüş, onun evlatları Çağrı ve Tuğrul Beyler, dedeleri Selçuk tarafından yetiştirilmiştir.
Selçuk Bey'in ölümünden sonra oğlu Arslan Yabgu ailenin başına geçmiştir.
Arslan Yabgu'nun Gazneli Mahmut tarafından esir edilerek Kalincar Kalesi'ne hapsedilmesinden sonra Tuğrul ve Çağrı Beyler boylara kumanda etmeye başlamışlardır.
Türklerin İslamiyet'i Kabulü ve İlk Türk İslam Devletleri 3.
Ünite Tarih 2 101 Dandanakan Savaşı (1040) : Yurt arayışını sürdüren Selçuklular Gazneliler Devleti'nin toprağı olan Horasan'a yerleşme çabalarında bulunmuşlardır ancak bu durumdan memnun olmayan Gaznelilerle yapılan Nesâ (1035) ve Serahs (1038) Savaşları'nı Selçuklular kazanmışlardır.
Alınan bu yenilgilerden sonra Selçuklu sorununu kökünden halletmek isteyen Gazneli Sultanı Mesud 100 bin kişilik bir ordu ile Selçuklular üzerine yürümüştür.
Merv yakınında Dandanakan Hisarı önünde yapılan ve üç gün boyunca devam eden çarpışmalar sonucunda Gazne ordusu büyük bir hezimete uğramıştır.Savaştan sonra Selçuklu beyleri toplanarak Tuğrul Bey'i "Horasan Emîri" ilan etmişler ve Nişabur'da Tuğrul Bey adına cuma hutbesi “es-Sultanü'l-Muazzam” unvanıyla okunmuştur.
1040 Dandanakan Zaferi'yle devletin kuruluşu tamamlamıştır.
Büyük Selçuklu Devleti'nin kurulmasından sonra doğudan akın akın gelen Türkmenlere yurt bulma ihtiyacı ortaya çıkmıştır.
1015-1021 yılları arasında Çağrı Bey'in yaptığı keşif seferleri ile Anadolu hakkında yeterince bilgi sahibi olan Tuğrul Bey, çareyi Türkmen boylarına Anadolu'yu hedef göstermekte bulmuştur.
Bu amaçla 1043 yılında başkenti, Rey şehrine taşıyarak fetihlerin batı yönünde olacağını göstermiştir.
Tuğrul Bey, gerek hanedana mensup şehzadeleri gerekse komutanları Anadolu'nun fethi için görevlendirmiştir.
Görevlendirilen şehzadeler arasında, Musa Yabgu'nun oğlu Şehzade Hasan, Çağrı Bey'in oğlu Yakuti de bulunmaktadır.
Bu seferler sırasında Bizans ile ilk karşılaşma Büyük Zap Suyu civarında olmuştur.
Bu savaşta pusuya düşürülen Selçuklu kuvvetleri büyük bir yenilgiye uğramıştır.
Başta Şehzade Hasan olmak üzere birçok asker şehit olmuştur.
Mağlubiyetin ve Şehzade Hasan'ın şehadet haberini alan Tuğrul Bey çok üzülmüş, İbrahim Yinal ile Arslan Bey'in oğlu Kutalmış'ı mağlubiyetin intikamı ve Anadolu'nun fethi için görevlendirmiştir.
Pasinler Savaşı (1048): İbrahim Yınal ve Kutalmış'ın komuta ettiği Büyük Selçuklu ordusu karşısına çıkamayan Bizans'ın Gürcistan ve Van valileri, imparatordan yardım istemiştir.
Selçuklular, Liparitis (Liparit) komutasında birleşen Gürcü ve Ermeni destekli Bizans kuvvetlerini 18 Eylül 1048'de Pasinler Ovası'nda kesin bir bozguna uğratmıştır.
Pasinler Savaşı'nın Bizans ve Büyük Selçuklu orduları arasında yapılan ilk önemli savaştır.
Bu mağlubiyetle gücü kırılan Bizans, Malazgirt Savaşı'na kadar Büyük Selçukluların karşısına çıkamamıştır.
Bu durum Malazgirt öncesi Anadolu'ya Türkmenlerin akınlarını ve yerleşimlerini kolaylaşmasını ve hızlanmasını sağlamıştır.
Selçuklu-Abbasi İlişkileri: Tuğrul Bey dönemindeki en önemli gelişmelerden biri de Selçuklular ile İslam dünyasının manevi önderi durumundaki Abbasi Hilâfeti arasında kurulan güçlü ilişkiler olmuştur.
Devletlerinin kuruluşunda Selçuklular Abbasi Halifesi'nin manevî otoritesini kabul etmiş, hutbeyi onun adına okutmuşlardır.
Halife Türklerin İslamiyet'i Kabulü ve İlk Türk İslam Devletleri 3.
Ünite 102 Tarih 2 Kâim-Biemrillah'ın, Çağrı Bey'in kızı ile evlenmesiyle iki taraf arasında akrabalık ilişkisi de kurulmuş aynı halife döneminde Türkmen grupların İslam ülkelerindeki yerleşik halkı rahatsız ettikleri iddiasıyla Tuğrul Bey'e tanınmış bilgin el-Mâverdi'yi elçi olarak göndermiştir.
Bu dönemde Abbasi Halifesi uzun bir süreden beri devam eden Şii Büveyhoğulları ve son zamanlarda ortaya çıkan Fatımî destekli Arslan Besâsirî'nin baskısı altındaydı.
Halifenin davetiyle 1055 ve 1057'de Bağdat'a gelen Tuğrul Bey Büveyhoğulları'nı Bağdat'tan çıkartmış ve Arslan Besâsirî'yi mağlup ederek halifeyi sıkıntılı durumlardan kurtarmıştır.
Bu faaliyetlerinden sonra Abbasi Halifesi Kâim-Biemrillah Tuğrul Bey'i "Melikü'l-Maşrık ve'l-Mağrib" (Doğunun ve Batının Hükümdarı) ilan etmiş ve kendisine "Rükneddin"(Dinin temel direği) lâkabını vermiştir.
Böylelikle İslam Dünyası'nın siyasi egemenliği Selçuklular üzerinden Türklerin eline geçmiş oluyordu.
İlk uygulamasını Tuğrul Bey'in ortaya koyduğu Sünni İslam dünyasının bayraktarlığını yaparken, Şii Fatımî hilâfetine de karşı durmak siyaseti daha sonra da Selçukluların değişmez siyasi ilkelerinden biri olmuştur.
Tuğrul Bey'den sonra kardeşi Çağrı Bey'in oğlu Alp Arslan 1063'te Selçuklu tahtına geçmiştir.
Amcası Tuğrul Bey'in batı siyasetini devam ettiren Alp Arslan, Gürcistan üzerine sefere çıkmış ve Anadolu'yu hedef almıştır.
Bizans'ın doğudaki en önemli merkezlerinden olan Ani Kalesi (Görsel 3.1.
), uzun bir kuşatmanın ardından 1064'te fethedilmiştir.
Görsel 3.1.
Ani Kalesi Türklerin İslamiyet'i Kabulü ve İlk Türk İslam Devletleri 3.
Ünite Tarih 2 103 Malazgirt Savaşı (1071): 1071 yılı, Anadolu'daki Türk varlığı için bir dönüm noktası olmuştur.
Doğudaki Selçuklu sorununu tamamen ortadan kaldırmak isteyen Bizans İmparatoru Romanos Diogenes (Romen Diyojen), büyük bir ordu ile harekete geçmiştir.
Halep önlerinde haberi alan Sultan Alp Arslan, Mısır Seferi'nden vazgeçerek hızla Ahlat'a ulaşmıştır.
Bizans ordusunda dinî ve etnik birliktelik olmadığı gibi ağır zırhlı ve hantal bir yapıda olması, Romanos Diogenes'in işini zorlaştırmıştır.
Buna karşın Selçuklu ordusunun tamamı Müslüman-Türklerden ve hareketli süvari birliklerden oluşmuştur.
26 Ağustos 1071 tarihinde Malazgirt-Ahlat arasında Rahve Ovası'nda meydana gelen savaşta Turan taktiğini başarıyla uygulayan Selçuklular, Bizans ordusundaki Türk asıllı askerlerin (Peçenek ve Uzlar) de Selçuklu saflarına geçmesiyle büyük bir zafer kazanmıştır.
Malazgirt Zaferi ile Bizans ordusunun büyük kısmı ortadan kaldırılmış hatta tarihte ilk defa bir Bizans imparatoru, bir Türk hükümdarına esir düşmüştür.
Sultan, esir imparatora misafir gibi muamele ederek onu bir muhafız alayıyla İstanbul'a göndermiştir.
Malazgirt sonrası imparator serbest kalmak için Sultan Alp Arslan'ın şartlarını kabul etmiş ve bir barış antlaşması imzalanmıştır fakat savaşın kaybedildiği haberi imparatordan önce İstanbul'a ulaşınca Bizans tahtında değişiklik yaşanmış ve Romanos Diogenes, yolda yakalanarak gözlerine mil çekilmiş ardından da bir manastıra kapatılmıştır.
Bu olay nedeniyle yapılan antlaşma yürürlüğe girmemiştir.
Başta Abbasi halifesi olmak üzere diğer İslam ülkelerine fetihnamelerle kazanılan zafer duyurulmuştur.
Abbasi halifesi, Sultan Alp Arslan'a hediyeler göndermiş ve ona “İslam Ülkelerinin Sultanı” unvanını vermiştir.
Bu zafer Avrupa'nın Bizans'a yardım etmek amacıyla harekete geçmesine ve Haçlı Seferleri için hazırlık yapmasına neden olmuştur.