TARİH 2 YAZAR Serkan AVCI ANKARA - 2022 MEB HAYAT BOYU ÖĞRENME GENEL MÜDÜRLÜĞÜ YAYINLARI AÇIK ÖĞRETİM OKULLARI Dil Uzmanı Bülent Kenan ERKAN Görsel Tasarım Uzmanı YÜMER Grafik Tasarım Uzmanı YÜMER Copyright c MEB Her hakkı saklıdır.
MillÎ Eğitim Bakanlığına aittir.
Tümü ya da bölümleri izin alınmadan hiçbir şekilde çoğaltılamaz, basılamaz ve dağıtılamaz.
İSTİKLÂL MARŞI Korkma, sönmez bu şafaklarda yüzen al sancak; Sönmeden yurdumun üstünde tüten en son ocak.
O benim milletimin yıldızıdır, parlayacak; O benimdir, o benim milletimindir ancak.
Çatma, kurban olayım, çehreni ey nazlı hilâl!
Kahraman ırkıma bir gül!
Ne bu şiddet, bu celâl?
Sana olmaz dökülen kanlarımız sonra helâl.
Hakkıdır Hakk’a tapan milletimin istiklâl.
Ben ezelden beridir hür yaşadım, hür yaşarım.
Hangi çılgın bana zincir vuracakmış?
Şaşarım!
Kükremiş sel gibiyim, bendimi çiğner, aşarım.
Yırtarım dağları, enginlere sığmam, taşarım.
Garbın âfâkını sarmışsa çelik zırhlı duvar, Benim iman dolu göğsüm gibi serhaddim var.
Ulusun, korkma!
Nasıl böyle bir imanı boğar, Medeniyyet dediğin tek dişi kalmış canavar?
Arkadaş, yurduma alçakları uğratma sakın; Siper et gövdeni, dursun bu hayâsızca akın.
Doğacaktır sana va’dettiği günler Hakk’ın; Kim bilir, belki yarın, belki yarından da yakın Bastığın yerleri toprak diyerek geçme, tanı: Düşün altındaki binlerce kefensiz yatanı.
Sen şehit oğlusun, incitme, yazıktır, atanı: Verme, dünyaları alsan da bu cennet vatanı.
Kim bu cennet vatanın uğruna olmaz ki feda?
Şüheda fışkıracak toprağı sıksan, şüheda!
Cânı, cânânı, bütün varımı alsın da Huda, Etmesin tek vatanımdan beni dünyada cüda.
Ruhumun senden İlâhî, şudur ancak emeli: Değmesin mabedimin göğsüne nâmahrem eli.
Bu ezanlar -ki şehadetleri dinin temeliEbedî yurdumun üstünde benim inlemeli.
O zaman vecd ile bin secde eder -varsa- taşım, Her cerîhamdan İlâhî, boşanıp kanlı yaşım, Fışkırır ruh-ı mücerret gibi yerden na’şım; O zaman yükselerek arşa değer belki başım.
Dalgalan sen de şafaklar gibi ey şanlı hilâl!
Olsun artık dökülen kanlarımın hepsi helâl.
Ebediyyen sana yok, ırkıma yok izmihlâl; Hakkıdır hür yaşamış bayrağımın hürriyyet; Hakkıdır Hakk’a tapan milletimin istiklâl!
Mehmet Âkif ERSOY Mustafa Kemal Atatürk  GENÇLİĞE HİTABE Ey Türk gençliği!
Birinci vazifen, Türk istiklâlini, Türk Cumhuriyetini, ilelebet muhafaza ve müdafaa etmektir.
Mevcudiyetinin ve istikbalinin yegâne temeli budur.
Bu temel, senin en kıymetli hazinendir.
İstikbalde dahi, seni bu hazineden mahrumetmek isteyecek dâhilî ve hâricî bedhahların olacaktır.
Bir gün, istiklâl ve cumhuriyeti müdafaa mecburiyetine düşersen, vazifeye atılmak için, içinde bulunacağın vaziyetin imkân ve şeraitini düşünmeyeceksin!
Bu imkân ve şerait, çok namüsait bir mahiyette tezahür edebilir.
İstiklâl ve cumhuriyetine kastedecek düşmanlar, bütün dünyada emsali görülmemiş bir galibiyetin mümessili olabilirler.
Cebren ve hile ile aziz vatanın bütün kaleleri zapt edilmiş, bütün tersanelerine girilmiş, bütün orduları dağıtılmış ve memleketin her köşesi bilfiil işgal edilmiş olabilir.
Bütün bu şeraitten daha elîm ve daha vahim olmak üzere, memleketin dâhilinde iktidara sahip olanlar gaflet ve dalâlet ve hattâ hıyanet içinde bulunabilirler.
Hattâ bu iktidar sahipleri şahsî menfaatlerini, müstevlîlerin siyasî emelleriyle tevhit edebilirler.
Millet, fakr u zaruret içinde harap ve bîtap düşmüş olabilir.
Ey Türk istikbalinin evlâdı!
İşte, bu ahval ve şerait içinde dahi vazifen, Türk istiklâl ve cumhuriyetini kurtarmaktır.
Muhtaç olduğun kudret, damarlarındaki asil kanda mevcuttur.
MUSTAFA KEMAL ATATÜRK Mustafa Kemal ATATÜRK 1.
TÜRK DÜNYASINDA İLK İZLER 10 1.1.
Türk Adı ve Anlamı 10 1.2.
Orta Asya'da İlk Kültürler 10 1.3.
İlk Türk Devletleri İle İlgili Başlıca Siyasi Gelişmeler 12 2.
HUNLARDAN UYGURLARA TÜRKLERDE DEVLET VE TÖRE 12 2.1.
Orta Asya İlk Türk Devletleri 12 2.2.
Türk Devletlerinde Gücün Meşruiyet Kaynağı 17 2.3.
Gücün Maddi Kaynakları 18 2.4.
Güç Paylaşımı ve Yönetim 21 2.5.
İlk Türk Devletlerinde Töre 22 3.
COĞRAFYA VE KADER, ORDU MİLLETİN GÖÇLE İMTİHANI 23 3.1.
Orta Asya'nın Coğrafyası 23 3.2.
Türklerin Ana Yurttan Göçleri 25 3.3.
Türk Askerî Kültürü 27 4.
KAVİMLER GÖÇÜ (375) 31 4.1.
Kavimler Göçü'nün Sebepleri 31 4.2.
Kavimler Göçü'nün Sonuçları 32 4.3.
Avrupa Hun Devleti (375-469) 32 4.4.
Türk Devlet ve Toplulukları 34 5.
İPEK YOLUNDA KOMŞULUK 35 5.1.
Orta Asya Bozkırlarında Ekonomi 35 5.2.
İlk Türk Devletlerinde Ticaret Politikası 37 NELER ÖĞRENDİK 40 1.
ÜNİTE ÖLÇME VE DEĞERLENDİRME SORULARI 41 1.
İSLAMİYET'İN DOĞDUĞU DÖNEMDE DÜNYA 46 1.1.
İslamiyet'in Gelişi ve Yayıldığı Dönemlerdeki Siyasi ve Sosyal Gelişmeler 47 1.2.
İslam Öncesi Arap Yarımadası (Siyasi Durum ve Toplumsal Yapı) 48 2.
İSLAMİYET YAYILIYOR 50 2.1.
Hz. Muhammed Dönemi (571-632) 50 2.2.
Medine Sözleşmesi 54 2.3.
Dört Halife Dönemi (632-661) 55 İÇİNDEKİLER 1.
ÜNİTE 2.
ÜNİTE İLK VE ORTA ÇAĞLARDA TÜRK DÜNYASI İSLAM MEDENİYETİNİN DOĞUŞU 1.
TÜRK İSLAM TARİHİNDEKİ BAŞLICA SİYASİ GELİŞMELER 90 2.
TÜRKLERİN İSLAMİYET'İ KABULÜ 92 2.1.
Türkler ve İslamiyet 92 2.2.
İslam ve Diğer Milletler 94 3.
İSLAMİYET'İN TÜRK DEVLET YAPISINA ETKİSİ 95 3.1.
İslamiyet ve Türk Devleti 95 3.2.
İslamiyet ve Türk Edebiyatı 98 4.
BÜYÜK SELÇUKLU DEVLETİ (1040-1157) 99 4.1.
Oğuzlar ve İslamiyet 99 4.2.
Büyük Selçuklu Devleti 100 4.3.
Büyük Selçuklu Devleti'nin Yıkışılışı 105 5.
BÜYÜK SELÇUKLU DEVLETİ'NDE GÜÇ VE YÖNETİM YAPISI 108 5.1.
Selçuklularda Devlet Teşkilatı 108 5.2.
Selçuklularda Eğitim, Bilim ve Sanat 112 NELER ÖĞRENDİK 114 3.
ÜNİTE ÖLÇME VE DEĞERLENDİRME SORULARI 115 ÖLÇME DEĞERLENDİRME SORULARI CEVAP ANAHTARI 117 SÖZLÜK 118 KAYNAKÇA 122 3.
EMEVİLER (661-750) 60 3.1.
Halifelikten Saltanata 60 3.2.
Din, Mezhep ve Devlet 62 3.3.
Kuzey Afrika'da ve Avrupa'da İslam 63 4.
ABBASİ DEVLETİ VE TÜRKLER 67 4.1.
Abbasiler Dönemi'ndeki Siyasi ve Sosyal Gelişmeler (750-1258) 67 4.2.
Abbasi Devlet Teşkilatında Türkler 69 4.3.
Mısır'da Kurulan İlk Müslüman Türk Devletleri 71 5.
İLİM MEDENİYETİ 73 5.1.
İslam Medeniyetinin İlim ve Eğitim Kurumları 73 5.2.
İslam Âlimlerinin İlme Bakışları 75 5.3.Müslüman İlim Adamları 76 5.4.
İslam Medeniyetinin Avrupa'ya Etkisi 83 5.5.
İslam Sanatı 83 NELER ÖĞRENDİK 85 2.
ÜNİTE ÖLÇME VE DEĞERLENDİRME SORULARI 86 3.
ÜNİTE TÜRKLERİ İSLAMİYETİ KABULÜ VE İLK TÜRK İSLAM DEVLETLERİ w 1.
ÜNİTE 1.
Türk Dünyasında İlk İzler 2.
Hunlardan Uygurlara Türklerde Devlet ve Töre 3.
Coğrafya ve Kader, Ordu-Milletin Göçle İmtihanı 4.
Kavimler Göçü 5.
İpek Yolunda Komşuluk İLK VE ORTA ÇAĞLARDA TÜRK DÜNYASI "Türk çocuğu atalarını tanıdıkça daha büyük işler yapmak için kendinde kuvvet bulacaktır."
Mustafa Kemal ATATÜRK NELER ÖĞRENECEKSİNİZ ?
• Türklerin Asya'da tarih sahnesine çıktığı başlıca kültür çevrelerini, • İlk ve Orta Çağlarda, İç Asya'daki Türk devletlerinin güç ve yönetim yapısını, • Orta Asya coğrafyasının Türklerin hayat tarzına etkisini, • Kavimler Göçü' nün sebep ve sonuçlarını, • Asya merkezli Türk devletlerinin çevrelerindeki devletlerle ilişkilerini öğreneceksiniz.
HAZIRLIK SORULARI 1.
Türkler'in ilk anayurdu neresidir?
Araştırınız.
2.
İlk Türk devletlerindeki toplumsal yapının özellikleri nelerdir?
Araştırınız.
3.
Türkler, Orta Asya'dan nerelere göç etmiştir?
Sonuçlarını araştırınız.
Orta Asya Töre Boy Onlu sistem İkili teşkilat İpek Yolu Kut Toy ANAHTAR KELİMELER 10 Tarih 2 1.
Ünite İlk ve Orta Çağlarda Türk Dünyası 1.
TÜRK DÜNYASINDA İLK İZLER 1.1.
Türk Adı ve Anlamı Yerli ve yabancı tarihçiler ile Türkoloji uzmanlarınca yürütülen bilimsel araştırmalarda Türk adının değişik anlamlarda kullanıldığı görülmektedir.
A. Vambery (Vamberi) "türemek", G. Nemeth (Nemet) "güç-kuvvet" A.N.
Kononov (Kononov) ise "insan" anlamına geldiği düşüncesindedir.
Ziya GÖKALP'e göre Türk "töreli" demektir.
Kaşgarlı Mahmut 11. yy.
da "olgunluk çağı" olarak adlandırmış iken en eski Çin kaynaklarında ise Türk adı "miğfer" anlamında kullanılmıştır.
Türk adının siyasi olarak ilk kez kullanılması I. Kök Türk Devleti (552-630) döneminde olmuştur.
1.2.
Orta Asya'da İlk Kültürler Türkoloji çalışmaları neticesinde özellikle Orta Asya kurganlarından çıkarılan arkeolojik buluntularda farklı zaman ve mekânlarda Türk boy ve topluluklarına ait ilk kültürel izler tespit edilmiştir.
İçinde bulunduğumuz dönemde ilk Türk kültür merkezleri Anav, Afanasyevo, Andronova, Karasuk ve Tagar olmuştur (Harita 1.1.).
Harita 1.1.
Orta Asya Kültür Merkezleri Anav Kültürü (MÖ 4500–MÖ 1000): Orta Asya'nın en eski kültürü olup Türkmenistan'ın merkezi Aşkabat yakınlarındaki Anav bölgesinde ortaya çıkarılmıştır.
At ilk kez bu kültürde görülmüştür.
Yapılan kazılarda bu kültüre mensup olan insanların yerleşik Tarih 2 11 1.
Ünite İlk ve Orta Çağlarda Türk Dünyası hayata geçtikleri, tarımla uğraştıkları, topraktan ve bakırdan eşya yapmayı bildikleri, dokumacılık yaptıkları, sığır ve koyun besledikleri anlaşılmıştır.
Afanesyevo Kültürü (MÖ 3000–MÖ 1700): Türklerin en eski kültür merkezi olarak görülmekte olup Altay – Sayan Dağlarının kuzeybatısındaki bozkırlarda hayat bulmuştur.
Bu kültürde yaşayan insanların avcılık ve hayvancılıkla uğraştıkları, taştan ve bakırdan eşyalar yaptıkları tespit edilmiştir.
Orta Asya uygarlığının temelini oluşturmuştur.
Andronova Kültürü (MÖ 1700–MÖ 1200): Altaylar, Güney Sibirya ve Hazar'ın doğusuna kadar uzanan bölgede gelişmiştir.
Orta Asya kültürleri içerisinde yayılma alanı en geniş olan kültür olmuştur.
Bu kültürde bakırdan eşyaların yanında ilk kez altından ve tunçtan yapılmış aletlere rastlanmıştır.
Hayvan Üslûbu sanatı günlük eşyalarda kullanılmıştır.
Karasuk Kültürü (MÖ 1200–MÖ 700): Adını Yenisey Irmağının Karasuk kolundan almış olup bu nehrin çevresinde gelişmiştir.
Orta Asya'da demir ilk kez bu bölgede kullanılmıştır.
Üstü çadırla örtülü dört tekerlekli araba, keçeden çadır ve koyun yününden dokunmuş eşyalar bu kültürün önemli buluntuları olmuştur.
Tagar Kültürü (MÖ 700–MÖ 100): Abakan bölgesinde ortaya çıkarılan bu kültür Orta Asya'nın en yeni ve en gelişmiş kültür merkezidir.
Hayvan Üslûbu'nun oldukça gelişmiş bir şekil aldığı bu dönemde, kurganlardan farklı araçlar, at koşum takımları, keramikler çıkarılmıştır.
Harita 1.2.
İlk Türk Devletlerinin Hakim Oldukları Alanlar 12 Tarih 2 1.
Ünite İlk ve Orta Çağlarda Türk Dünyası 1.3.
İlk Türk Devletleri İle İlgili Başlıca Siyasi Gelişmeler Asya Hun Devleti'nin kurulması Avrupa Hun Devleti'nin yıkılması Kavimler Göçü I. Kök Türk Devleti'nin yıkılması Uygur Devleti'nin kurulması Asya Hun Devleti'nin yıkılması I. Kök Türk Devleti'nin kurulması II.
Kök Türk Devleti'nin yıkılması Avrupa Hun Devleti'nin kurulması II.
Kök Türk Devleti'nin kurulması Uygur Devleti'nin yıkılması MÖ 220 375 630 744 216 496 682 840 375 552 742 2.
HUNLARDAN UYGURLARA TÜRKLERDE DEVLET VE TÖRE 2.1.
Orta Asya İlk Türk Devletleri Asya Hun Devleti (MÖ 220-216): Tarihte Türklerin kurduğu ilk teşkilatlı devlet olan Asya Hun Devleti, aynı zamanda Orta Asya tarihinin ilk büyük devletidir(Harita 1.3.).
Merkezi, Ötüken'dir.
Hunların bilinen ilk hükümdarı, “büyüklük, ululuk ve genişlik” anlamına gelen Şan-yü veya Tan-hu unvanını taşıyan, Teoman'dır.
Harita 1.3.
Asya Hun Devleti Tarih 2 13 1.
Ünite İlk ve Orta Çağlarda Türk Dünyası Teoman döneminde Çin'e akınlar yoğunlaşmış, Çinliler Hun akınlarını engellemek için Çin Seddi'ni inşa etmeye başlamışlardır (Görsel 1.1.) .
Çinlilerin savunmaya çok önem verdikleri bu dönemde Mete MÖ 209'da babası Teoman' ı tahttan indirerek Hunların başına geçmiştir.
Türk tarihinde yeni ve parlak bir dönem başlatan Mete Han, ordusunu Onlu Sistem'e göre teşkilatlandırmış, önce Moğol kökenli Tunguzları ve Yüeçileri egemenlik altına aldıktan sonra Çin İmparatoru'nu ve ordusunu mağlup ederek Çin ülkesini vergiye bağlamıştır.
Mete Han'dan sonraki dönemde Hun hükümdarlarının Çinli prenseslerle yaptıkları evlilikler ve bu evliliklerle gelen Çinli diplomat ve ajanların entrikaları sonucunda Hun Devleti zayıflamaya başladı.
Çinliler ordularını Hun sistemine göre eğitmesiyle birlikte iç ve dış baskılara dayanamayan Ho-han-yeh, Çin egemenliği altına girerek ülkesini kurtarmak istedi ancak bu durum Hun kurultayında sert tartışmalara yol açtı.
Ho-han-yeh ile Çin hâkimiyetini kabullenmeyen ağabeyi Çi-çi arasında anlaşmazlık başladı.
Bu mücadeleyi, Çin'in desteğini arkasına alan Ho-han-yeh kazandı.
Böylece Hun Devleti, Doğu ve Batı olmak üzere ikiye ayrıldı (MÖ 54).
"Güneyden kaplan gelse korkma; kuzeyden horoz bile gelse ondan çekin" Çin Atasözü Görsel 1.1.
Hun Akınları ve Çin Seddi 14 Tarih 2 1.
Ünite İlk ve Orta Çağlarda Türk Dünyası Bağımsızlık yanlısı Çi-çi önderliğindeki Batı Hunları'na MÖ 36'da Çin İmparatorluğu son verdi.
Çin hâkimiyetindeki Doğu Hunları ise sonraları toparlanarak bağımsızlıklarını kazandı ancak taht kavgaları sonucunda Hunlar, Güney ve Kuzey olmak üzere tekrar ikiye ayrıldı.
Kuzey Hunları, Sienpilerin baskısına dayanamayarak 155'ten itibaren Moğolistan'ı terk etmek zorunda kaldı.
Böylelikle Türk ana yurdundaki Hunların siyasi varlığı sona ermiş oldu.
Çin egemenliği altında bulunan Güney Hun Devleti'ne ise Çin İmparatorluğu son verdi (216).
I. Kök Türk Devleti (552-630): Tarihte Türk adını ilk kez resmî devlet adı olarak kullanan Kök Türkler, Bumin Kağan önderliğinde Avarları mağlup ederek, 552'de kurulmuştur( Harita 1.4.).
Bumin Kağan, İl Kağan unvanını alarak ülkenin batı kanadının yönetimini kardeşi İstemi Yabgu'ya verdi.
Mukan Kağan idaresinde Kök Türk Devleti en parlak dönemini yaşadı.
Kore'den Karadeniz'e kadar olan coğrafyada yaşayan bütün Türk ve diğer milletlerden kavimleri devlete bağladı.
Onun zamanında Kök Türkler dünyanın en güçlü devletlerinden biri oldu.
Mukan Kağan'dan sonra kardeşi Ta-Po Kağan devletin başına geçti.
Ta-po Kağan'ın ölümünden sonra yaşanan taht kavgaları neticesinde I. Kök Türk Devleti, Batı ve Doğu olmak üzere ikiye ayrıldı(582).
630 yılında Doğu Kök Türk Devleti, 659 yılında ise Batı Kök Türk Devleti, Çin egemenliğine girdi.
Harita 1.4.
I. ve II.
Kök Türk Devleti Tarih 2 15 1.
Ünite İlk ve Orta Çağlarda Türk Dünyası II.
Kök Türk Devleti (682-744): I. Kök Türk Devleti'nin 630 yılında Çin hâkimiyetine girmesinden sonra bağımsızlığın kaybedilmesi ve elli yıllık esaret dönemi yaşanması Türk milleti üzerinde derin etkiler bıraktı.
Birçok Türk Bey'i istiklal mücadelesine girişerek Çin'e karşı isyan etti.
Bunların en önemlisi Çin sarayını basmak isteyen Kürşat'ın 639 yılındaki baş kaldırışıdır.
Ardından bağımsızlığı kazanma adına 648, 679 ve 681 yıllarında üç girişim daha yaşandı.
Bu ilk direnişler başarıya ulaşmış olmasa da nihayet Kutluk'un başlattığı kurtuluş mücadelesi başarılı oldu.
682 yılında II.
Kök Türk Devleti resmen kuruldu (Harita 1.4.).
Kutluk Kağan, devleti derleyip toplayan anlamına gelen “İl- teriş” unvanını aldı.
Tonyukuk ise “Apa Tarkan” unvanını alarak devletin yönetiminde Kutluk Kağan'ın en büyük yardımcısı oldu.
Kutluk Kağan'ın ölümü üzerine tahta kardeşi Kapgan Kağan geçti.
Kapgan Kağan, Türk boylarını hâkimiyet altına aldı, ardından Batı Türkistan'a yönelerek 701 yılında Demir Kapı'ya kadar ulaştı.
Kapgan Kağan'ın sertlik politikası ve Çinlilerin entrikaları nedeniyle devlete bağlı boylar birer birer isyan etmiştir.
Bayırkular üzerine çıktığı sefer dönüşünde Kapgan Kağan'ın öldürülmesinden sonra devletin başına Bilge Kağan geçmiştir.
Bilge Kağan öncelikle devletin başına büyük dert açan boyların isyanını bastırmış ve devletin birliğini yeniden tesis etmiştir.
Kardeşi Kültigin ordu komutanı olmuş Tonyukuk devlet meclisi başkanlığına getirilmiştir.
Bu üçlü döneminde en parlak günlerini yaşayan II.
Kök Türk Devleti Bilge Kağan'dan sonra devletin başına geçen kağanların yetersizliği nedeniyle bir daha toparlanamamış, Karluk, Basmil ve Uygur isyanları neticesinde Uygurlar tarafından yıkılmıştır(745).
Uygur Devleti (744-840): Orhun ve Selenga bölgesinde yaşayan Uygurlar, Çin kaynaklarına göre Asya Hunları'nın soyundan gelmektedir.
Karluk ve Basmil boyları ile birlikte II.
Kök Türk Devleti'ne son vererek 744 yılında Kutluk Bilge Kül Kağan, merkezi Karabalgasun olan bağımsız Uygur Devleti'ni kurmuştur (Harita 1.5.).
Kutluk Bilge Kül Kağan ölümünden sonra yerine oğlu Moyen Çor geçti.
Hükümdarlığı döneminde devletin sınırları batıda Siri Derya (Seyhun) Nehri boylarına kadar uzanmıştır.
Moyen Çor'dan sonra devletin başına geçen Bögü Kağan, Mani dinini kabul etmiştir.
Mani dini Uygurların yaşam tarzının değişmesine yol açmış; hareketsizliğe, et yememeye, savaş yapmamaya teşvik ederek onların savaşçı özelliklerinin zayıflamasına neden olmuştur ancak Uygurların bilim, sanat ve edebiyattaki ilerlemelerine etki etmiştir.
Kırgızlar, 840'ta Uygur Devleti'ne son vermiştir.
Bu tarihten sonra ülkelerinden göç etmek zorunda kalan Uygurlar, zamanla gittikleri yerlerde yeni devletler kurdular.
Çin'in kuzeyine göç eden Sarı (Kansu) Uygurlar 1226 da Moğolların egemenliğine girdiler.
Sarı Uygurlar günümüzde Kuzeybatı Çin'de yaşamaya devam etmektedir.
16 Tarih 2 1.
Ünite İlk ve Orta Çağlarda Türk Dünyası Göçler sırasında Doğu Türkistan'a gelen diğer bir grup Uygur; Beşbalık, Turfan, Hoça ve Kaşgar'ı içine alan Turfan Uygur Devleti'ni kurdu.
Bu devlet, Orta Asya'nın ticaret yolları üzerinde olduğu için ekonomik olarak zenginleşti.
Bununla birlikte kültür ve sanat alanında da gelişti (Görsel 1.2.).
1209'da Cengiz Han'a bağlandı.
Turfan Uygurları, günümüzde Çin'e bağlı Sincan Uygur Özerk Bölgesi'nde yaşam mücadelesi vermektedirler.
Harita 1.5.
Uygur Devleti Görsel 1.2.
Turfan, Emin Minaret Cami Tarih 2 17 1.
Ünite İlk ve Orta Çağlarda Türk Dünyası 2.2.
Türk Devletlerinde Gücün Meşruiyet Kaynağı İlk Türk devletleri dört esas üzerine kurulmuştur.
Bunlar; bağımsızlık (oksızlık), ülke (ülüş), halk (budun) ve kanun (töre) idi. Eski Türklerde hükümranlık hakkı ve yetkisinin kağana, Gök Tanrı tarafından verildiğine inanılırdı.
Bu yetki “kut” olarak ile ifade edilmiştir.
Bu nedenle Türklerde gücün kaynağı ilahiydi ancak Türklerde devlet başkanı hiçbir zaman kutsal varlık, tanrı-kral sayılmamıştır.
İlahi kabul edilen hükümdarın kendisi değil görevlendirme yetkisidir.
Tanrı, Türk kağanına kut vererek hükümdarlık gücü ve yetkisi bahşetmiştir.
Bununla birlikte herhangi bir hükümdarın kutlu olup olmadığı ancak onun icraatları ile tespit edilirdi.
Kutlu hükümdarlığın ilk şartı ülkeyi ve halkı düşmandan korumaktır.
Orhun Kitabeleri'nde dünya hâkimiyeti, Tanrı tarafından Türk kağanlarına bir görev olarak verilmiştir.
Bilge Kağan, yazıtında âdeta dünya hâkimiyetini gerçekleştirmiş bir hükümdar gibi şöyle konuşmaktadır: "Doğuda gün doğusuna, güneyde gün ortasına, batıda gün batısına, kuzeyde gece ortasına kadar onun içindeki millet hep bana tâbidir.
Bunca milleti hep düzene soktum."
Türk devlet geleneğinde kağan olabilmek için Gök Tanrı tarafından kut verilmiş bir aileye mensup olmak gerekirdi.
Kut, kan yoluyla geçtiği için bütün hanedanın erkek üyeleri kağan olma hakkına ve yetkisine sahip oluyordu.
Tanrı'nın iradesinin hangi hanedan üyesi üzerinde olduğu da ancak taht için yapılan bir mücadele sonucunda ortaya çıkmaktadır.
Veraset yoluyla hükümdar olmak söz konusu değildi.
Bu durum yetenekli olan kişinin devletin başına geçmesini sağlamakla birlikte taht kavgalarıyla devletin bölünmesine de zemin hazırlamıştır.
Kitabelerde ilk Türk devletlerindeki egemenlik anlayışının ilahi kaynaklı olduğu görülmektedir.
“Tanrı gibi gökte olmuş Türk Bilge Kağan'ı, bu zamanda oturdum.” ve “Türk milletinin adı sanı yok olmasın diye babam kağanı, annem hatunu yükseltmiş olan Tanrı, il veren Tanrı” ifadeleri bu duruma örnek olarak gösterilebilir.
Ülüş Sistemi: Orta Asya eski Türk devlet geleneğine göre ülkenin hanedan üyeleri arasında paylaştırılması âdetini ifade etmektedir.
18 Tarih 2 1.
Ünite İlk ve Orta Çağlarda Türk Dünyası 2.3.
Gücün Maddi Kaynakları Aile – Oguş Aile birliği – Urug Boy – Ok Millet – Budun Devlet – İl Orta Asya Türk Devletleri'nde Toplum Yapısı Orta Asya'da kurulan ilk Türk devletlerinde toplumun sosyal yapısı; oguş (aile), urug (aileler birliği), boy (ok), budun (millet) ve il (devlet) şeklinde birbirine çok bağlı olan unsurlardan oluşuyordu.
Bu yapı içinde ön plana çıkan boylar, sosyal dayanışma ve canlılık taşıyordu.
Bu durum, toplumdaki bireylere beraber hareket etme düşüncesi kazandırmış ve onların zorlu mücadelelerle uzun mesafeleri aşmalarını sağlamıştır.
Türkler, köklü ve oturmuş bir toplum yapısına sahipti.
Eski Türk toplumunda en küçük birimi olan aile, kan bağı esasına dayanıyordu.
Türklerin dünyanın uzak coğrafyalarına dağılmasına rağmen mevcudiyetlerini korumaları, aile yapısına verdikleri önemden kaynaklanmıştır.
Bu toplum yapısında, aileler urugları, uruglar boyları, boylar budunları (millet) meydana getirirdi.
Boyların başında bulunan boy beyleri, ekonomik ve siyasi güçleri olan, doğrulukları ile tanınmış kimseler arasından seçilirdi.
Nihayetinde bu boyların birisinden devleti yöneten hanedan ve kağan çıkıyordu.
Böylesi bir toplumsal yapılanmada devlet sosyal teşkilatlanmanın son halkasını meydana getiriyordu.
Türkler, devlete "il" adını vermiştir.
Devlet, yöneticilerle iş birliği yapan geniş halk kitlelerinin gayretleri ve katkıları sonucunda meydana gelmiştir.
Türklerde devletin kuruluşuna halkın katkısı Orhun Kitabeleri'nde şöyle geçmektedir: "Babam (İlteriş) on yedi er ile harekete geçti.
Haberi işiten ormandakiler, ovadakiler toplanıp geldiler, yetmiş kişi, sonra yedi yüz kişi oldular.
Kağanlığı atalarının tö- Tarih 2 19 1.
Ünite İlk ve Orta Çağlarda Türk Dünyası relerinde kurdular.” Bu nedenle Budun, devletin hem kurucusu hem de temel unsuru olmuştur.
Bu sosyal yapıda yaşamlarını sürdüren Türk boyları (Hunlar, Kök Türkler, Uygurlar ve diğerleri), Orta Asya'da güçlü siyasi birlikler kurmuşlardır.
Boylar konfederasyonu olarak yapılanan ilk Türk devletleri, boylar arasında birlikteliği sağladıkları dönemlerde, güçlerinin doruğuna çıkmışlardır.
Buna karşılık boyların ayaklandığı ve budun birlikteliğinin bozulduğu dönemlerde, Türk devletlerinin güç kaybetmesine neden olmuştur.
Örneğin Asya Hun Devleti'ne en parlak dönemini yaşatan Mete Han, Türk tarihinde bütün Türkleri ilk kez tek bayrak altında toplamıştır.
I. Kök Türk Devleti'nde ise Mukan Kağan, Mançurya'dan Karadeniz'e kadar uzanan sahada yaşayan bütün Türk boylarını hâkimiyeti altına alarak ikinci defa tek bayrak altında toplamıştır.
Toplumlar yaşadıkları coğrafyanın etkisi altındadırlar.
Türkler, Orta Asya'nın bozkırlarında tarih sahnesinde görülmüştür.
Bozkırın sert karasal iklimi, bölgede yaşayan halkları derinden etkilemiş geçim kaynağı olan hayvan sürülerine otlak ve su arayışı konargöçer yaşam tarzının ortaya çıkmasına neden olmuştur.
Konargöçerler, günlük hayatta, ulaşımda ve göçlerde atı kullanarak bu zorlu koşulların üstesinden gelmeyi başarmıştır (Görsel 1.3.).
Issız bozkırlarda düşmanın nerede ve ne zaman karşılarına çıkacağı belli olmadığından yaşamak için her an savaşmaya hazırlıklı olmalarını gerektirmiştir.
Bozkırın atlı göçebeleri, hızlı şekilde organize olabilen savaşçı bir toplum yapısına sahiptir.
Esasen bozkır tarihi, en güzel otlakları ele geçirmek için mücadele eden ve hayvan sürülerini yaylak ve kışlak arasında getirip götüren Türk kavimlerinin tarihinden ibarettir.
Görsel 1.3.
Moğolistan Bozkırlarında Konargöçerlik Türklerin Orta Asya'da ırmak, göl gibi su kaynakları çevresinde konargöçer bir ya- 20 Tarih 2 1.
Ünite İlk ve Orta Çağlarda Türk Dünyası şam tarzı vardı.
Boyların ekonomisinin temel dayanağı olan hayvanlarıyla birlikte yaşadığı ve belirli bir alanları olduğu anlamına da gelmekteydi.
Hunlar, Kök Türkler ve Uygurlar yazın yaylak denilen serin, sulak, otlağı bol yüksek yaylalarda; kışın ise kışlak denilen daha ılık ova ve vadilerde yaşardı (Görsel 1.4.).
Çin kaynaklarına göre Hunlar evlerini dövülmüş topraktan yapmışlardı.
Uygurlar, kışlık bölgelerde evlerini daha ziyade kerpiç veya ahşaptan, surları da kalın ağaç kütüklerinden inşa ederdi.
Ayrıca Uygurlar deve ve ata dayalı basit bir ulaşım sistemi kurmuştu.
Çok kalabalık gruplar hâlinde yola çıktıklarında atlardan, develerden ve arabalardan oluşan kervanları kullanırlardı.
Geniş bozkır sahalarında iklim ve coğrafya gereği sürekli hareket hâlinde olan konargöçerler, toprak bağlılığını değil soy aidiyetini birinci planda tutmuşlardı.
Sosyal kimlik; aile, oguş ve boylar içinde gelişmiş ayrıca sınırlı otlakları kullanma mecburiyeti, aile ve grup ilişkilerini güçlendirmiştir.
Bozkırın zorluklarına ve tehlikelerine göğüs germek, geçimi daha kolay sağlamak gibi faktörler bu durumun ortaya çıkmasında etkili olmuştur.
Zira bu özellik gelişmemiş olsaydı geniş bozkırlar boyunca ilerleyen boyların tek başına hayatta kalması mümkün olmazdı.
Görsel 1.4.
Tanrı Dağları Uygur Devleti, Kök Türklerin sahip olduğu mirasın üzerine kurulduğu için boz- Tarih 2 21 1.
Ünite İlk ve Orta Çağlarda Türk Dünyası kır kültür geleneğini sürdürmüştür ancak zamanla Çinlilerle fazla yakınlaşılması ve Maniheizm'i kabul etmesi, Uygurların hayat tarzını değiştirmiştir.
Bu nedenle Uygurlarda, toplumsal yapı hızlı bir değişim göstermiş ve şehirleşmeye doğru bir eğilim başlamıştır.
Bunun yanında konargöçer yaşamın da devam etmesi Uygurlarda bozkırlı ve şehirli olmak üzere iki farklı hayatın ortaya çıkmasına neden olmuştur.
Her an saldırıya açık bir coğrafyada yaşadıkları için konargöçer toplulukların silahlı güce sahip olmaları gerekirdi.
Bozkır kültürünün ögelerinden atı kullanan ve demiri işleyen Türkler askerî bakımdan çevresindeki milletlere üstünlük sağlamıştır.
Örneğin Hunlar, çocuklarını daha küçük yaşlarda ok atmaya, silah kullanmaya ve biniciliğe alıştırırdı.
Gençlik çağına geldiklerinde mükemmel binici olan bu çocuklar, böylece atlı savaş usullerini çok iyi uygulardı.
Hunlarla savaşlarda başarılı olamayan Çinliler, yüzyıl süren bir askerî reform yapmış ve ordularını Hun tarzında teşkilatlandırarak onları durdurmaya çalışmıştır.
2.4.
Güç Paylaşımı ve Yönetim İlk Türk devletlerinde kağan, devlet yönetiminden birinci derecede sorumlu kişi olup siyasi, hukuki yetkilere sahip bulunmaktaydı.
Devleti yönetmekle birlikte töreye yeni esas koyabilir ve gerektiğinde yargılama da yapabilirdi.
Türk kağanları, ordular sevk ederek savaşmak, Türkçe konuşan ve Türk soyundan olan bütün toplulukları bir devlet çatısı altında toplamak, birlik ve bütünlüğü sağlamak zorundadır.
Bu durum Orhun Kitabeleri'nde “Tanrı lütfettiği için illiyi ilsizletmiş, kağanlıyı kağansızlatmış, düşmanı tâbi kılmış, dizliye diz çöktürmüş, başlıya baş eğdirmiş.” şeklinde ifade edilmiştir.
Yine kitabelerde kağanların millete karşı sorumlu olduğunu ve millete hesap verdiğini gösteren örnekler de bulunmaktadır.
“Türk Milleti için gece uyumadım, gündüz oturmadım.
Ondan sonra Tanrı irade ettiği ve lütfettiği için talih ve kısmetim olduğu için ölecek milleti diriltip kaldırdım, çıplak milleti giydirdim, fakir milleti zengin ettim, nüfusu az milleti çok ettim.” Kağanların yanı sıra hükümdarın hanımı olan hatun ve çocukları da devlet idaresinde söz sahibi idi.
Ayrı sarayları ve buyrukları bulunan hatunlar, bazen elçileri de kabul ederdi.
Devlet işleri "toy" ya da "kurultay" olarak adlandırılan meclislerde görüşülüp kararlaştırılırdı.
Kağan, hanedan üyeleri, hatun, aygucı ve boy beylerinden oluşan kurultay, genellikle yılda üç kez toplanarak devlet işlerini görüşürdü.
Kurultay'ın üyelerine “toygun” denilirdi.
22 Tarih 2 1.
Ünite İlk ve Orta Çağlarda Türk Dünyası Türk devletlerinde hükümdarlara; şanyü, tanhu, han, kağan, yabgu, ilteber, idikut gibi unvanlar verilmiştir.
Hunlardan itibaren Türklerde bazı hükümdarlık sembolleri olarak taht, otağ, kotuz, tuğ ve yay kullanılmıştır.
Ayrıca Türklerde devlet "ikili teşkilat" anlayışı ile yönetilirdi.
Kağan ülkenin doğu kanadını yönetirken batı kısmında da yabgu unvanlı hanedan mensubu idareden sorumlu olurdu.
2.5.
İlk Türk Devletlerinde Töre İlk Türk devletlerinde hukukun temelini ve kaynağını geleneklerden alan sözlü hukuk kuralları denilen töre oluştururdu.
Anlamı çok geniş olan töre devletin kuruluş ve işleyiş düzenini de ifade ederdi.
Aileden başlayarak toplum ve devlet hayatının her aşamasında uyulması mecburi olan ama zamanla da değişebilen bir olgu olan töre; sosyal düzeni sağlayan örf, âdet, gelenek ve ahlaki değerlerden beslenerek ortaya çıkmıştır.
Orta Asya'daki konargöçer yaşam tarzının etkisiyle oluşan töre, sadece bu coğrafyayla sınırlı kalmamış, çağlar boyu farklı bölgelerde kurulan Türk devletlerinde de etkili olmuştur.
Hareketli göçebe Türk toplumunu yönetmek, her zaman disiplin altında tutmak, etkin hukuk kurallarının oluşmasına ve bunların gereği gibi uygulanmasına bağlı olmuştur.
Törenin oluşumunda; kut anlayışı ile kağanlar tarafından konulan kurallar, kurultaylarda alınan kararlar ve kağanın iradesiyle toplum içinde yavaş yavaş oluşan gelenekler etkili olmuştur.
Getirilen kuralların adalete uygun olmasına dikkat edilmiştir.
Töre, Türk toplumunda gerek kağanın iktidarı gerekse devletin sürekliliği için önemli bir koşuldur.
Bu sebeple töresini kaybetmiş bir ulusun yok olmuş sayılacağı hatırlatılarak kağanlardan her zaman töreye uygun davranmaları istenmiştir.
Hakanlar töreye göre tahta çıkmış, milleti ve devleti töreye göre idare etmiştir.
Hakan ve ailesinin din değiştirmesi hâlinde bile töre değişmemiştir.
Türk kağanları ülkelerinde adaletin sağlanmasına büyük önem vermiştir.
Orhun Kitabeleri'nde töre kelimesinin, on bir yerde geçmesi ve bunun altısının il ile birlikte kullanılmış olması bunun bir göstergesidir.
Ayrıca devletin varlığını devam ettirmesi, törelere bağlılıkla ilişkilendirilmiştir.
Devlet ile törenin eş değer olduğunu, abidelerdeki şu cümleler açıklamaktadır: Bilge Kağan, Kül Tigin Yazıtı'nın başından sonuna kadar vermek istediği mesaj; “Ey Türk Oğuz beyleri!
Milleti işitin.
Üstte mavi gök çökmedikçe, altta yağız toprak delinmedikçe, ey Türk milleti, senin ilini, töreni kim bozabilir!” Bir siyasetname örneği olan Orhun Kitabeleri'nde (Görsel 1.5.)
Türk devletinin mahiyetine, Türk milleti için ne ifade ettiğine ancak töre ile yaşayacağına, özelliklerinin Tarih 2 23 1.
Ünite İlk ve Orta Çağlarda Türk Dünyası ve iktidar kaynağının ne olduğuna, hakanın millet ve devlet için ne anlam taşıdığına, yönetici kadroların hangi yeteneklere sahip olmaları ve nasıl hareket etmeleri gerektiğine dair bilgiler vermektedir.
Görsel 1.5.
Orhun Kitabeleri Devlet teşkilatlanmasında düzenleyici bir role sahip olan töreye herkes uymak zorunda olduğu için, hükümdarın hem keyfî hareket etmesini engellemiş hem de halkına adil davranması için bir kontrol mekanizması olmuştur.
Tarih boyunca birçok Türk devletinin kurulması ve yıkılmasına rağmen, bütün bu devletlerde "il gider töre kalır" atasözünde ifade edildiği gibi, uygulanan hukuk bakımından birlik ve beraberlik söz konusu olmuştur.
3.
COĞRAFYA VE KADER, ORDU MİLLETİN GÖÇLE İMTİHANI 3.1.
Orta Asya'nın Coğrafyası Türklerin anayurdu olan Orta Asya çevresi sıradağlarla çevrilmiş olup çöl ve bozkırlarla kaplı 10.2 milyon kilometrekarelik bir bölgedir (Harita 1.6.).
Gobi, Taklamakan, Karakum ve Kızılkum gibi çöller bu bölgede yer alır.
Ayrıca büyük bir bölümü kapalı havza olan Orta Asya'da yer yer yüksekliği 7.000 m'yi aşan Altay ve Tanrı Dağları; (Görsel 1.4., 1.6.)
Aral, Baykal ve Balkaş Gölleri; İrtiş, Amuderya, Sirderya, Orhun ve Selenga Irmakları bu coğrafyada bulunmaktadır.
Bölgede oldukça sert bir karasal iklim hüküm sürmektedir.
24 Tarih 2 1.
Ünite İlk ve Orta Çağlarda Türk Dünyası Yaşanılan coğrafi bölgenin fiziki yapısı, toplumların hayat tarzının oluşumunda temel etkendir.
Türk toplumunun yaşam tarzına da yaşadığı bölgenin coğrafi özellikleri şekil vermiştir.
Tarımın sınırlı alanlarda yapılabildiği buna karşın otlakların geniş yer tuttuğu Orta Asya'da Türk boyları zorunlu olarak geçimlerini hayvancılık üzerine kurmuştur.
Bu nedenle hayvancılık ile uğraşan Türklerin büyük çoğunluğu, konargöçer bir yaşam tarzını benimserken bir kısmı da yerleşik yaşam sürmüştür.
ORTA ASYA Harita 1.6.
Orta Asya Görsel 1.6.
Altay Dağları Tarih 2 25 1.
Ünite İlk ve Orta Çağlarda Türk Dünyası Eski Türk topluluklarının özellikle su kaynaklarına yakın, yaylak-kışlak hayatı üzerine kurulu bir yaşamları vardı.
Böyle bir hayat tarzını, avcılık ve toplayıcılık ile geçinen toplumların yaşamları ile karıştırmamak gerekir.
Konargöçer yaşam şekli, bozkırda doğa ile bütünleşmiş bir toplumun hayatını sürdürebilme mücadelesidir.
Bu yaşam tarzında boylar, büyük sürüler hâlinde baktıkları hayvanların ürünleriyle hayatlarına devam edebiliyordu.
Orta Asya'da yaşayan bütün Türklerin konargöçer bir hayat sürdürdükleri söylenemez.
Türk boylarından bazıları, uygun tarım alanlarında hem tahıl hem de meyve, sebze yetiştirmiştir.
Eski Türkler, yaşamaya uygun alanlarda yerleşik hayata geçerek şehirler kurmuş ve eserler meydana getirmiştir.
Türkler, elverişli buldukları alanlarda hayat tarzlarını değiştirmiş, daha kolay ve rahat olan yerleşik yaşamı tercih etmişler ancak Türklerin çoğu, toplum özelliklerinin de etkisiyle bozkırdaki zor yaşamı daha çok benimsemişlerdir.
3.2.
Türklerin Ana Yurttan Göçleri Sosyal bir olay olan göç, bir topluluğun farklı nedenlerle kendi yurdunu terk ederek başka bir yere gitmesi veya yer değiştirmesidir.
Topluluklar önemli bir neden olmadan topraklarını bırakıp sonunu bilmediği bir maceraya kalkışmaz çünkü yöneldikleri topraklar tamamen boş ve sahipsiz değildir.
Bu yüzden göç eden topluluklar gittikleri yerlerdeki kavim veya topluluklara karşı hâkimiyet mücadelesi vermek zorundadır.
Bunun sonucunda da göç eden topluluğun, göç ettiği coğrafyadaki halkı ya hâkimiyeti altına alması ya da onu başka bir yere sürmesi gerekir.
Tarih boyunca Türkler de değişik sebeplerle farklı bölgelere göç etmiştir.
Bu göçler içerisinde Orta Asya Türk Göçleri, gerek sonuçları itibarıyla geniş sahalardaki farklı medeniyetleri etkilemesi gerekse etkisinin yüzyıllar boyu sürmesi nedeniyle ayrı bir öneme sahiptir.
Türk toplulukları, çeşitli nedenlerle yaşadıkları bölgeleri kitleler hâlinde terk ederek çok uzun mesafeler kat etmek suretiyle başka alanlara göç etmiştir.
Göçlerin siyasi ve ekonomik olmak üzere iki temel sebebi vardır: Ekonomik sebepler, nüfusun artması nedeniyle otlakların yetersiz kalması, kuraklık veya ağır kış şartları yüzünden kıtlık yaşanmasıdır.
Siyasi sebepler ise Türk boyları arasındaki mücadeleler ile Çin ve Moğol baskısıyla boyların yerlerini terk edip başka bölgelere gitmeleridir.
Yeni ülkeler elde etme arzusu ve bunun doğal sonucu olarak yeni vatanlar kurma fikri de Türk göçlerinin sebepleri arasında sayılabilir.
Dolayısıyla Türk toplulukları, sosyal yapısı gereği taşıdığı toplumsal dayanışma ve dinamizm sayesinde zaman zaman Orta Asya'daki yurtlarını terk etmiştir.
Herhangi bir baskı ve savaş durumunda toprağa yerleşik köylü, 26 Tarih 2 1.
Ünite İlk ve Orta Çağlarda Türk Dünyası yaşayabilmek için baş eğmek zorunda kaldığı hâlde, bozkırlı Türk geçim kaynağı olan hayvanlarını sürerek daha özgür yaşayacağı coğrafyalara göç etmeyi tercih etmiştir.
Bağımsızlığına düşkün olan Türkler böylelikle başka coğrafyalara göç etmişler ve yayılmışlardır (Harita 1.7.).
Harita 1.7.
Orta Asya'dan Türk Göçleri Hunlar I. yüzyıl sonları ve II.
yüzyıl ortalarında Orhun bölgesinden Güney Kazakistan bozkırlarına ve Türkistan'a göç ederken Ak Hunlar 350’lerde Afganistan ve Kuzey Hindistan'a gitmişlerdir.
Kavimler Göçü’ne sebep olan Batı Hunları 375 ve sonraki yıllarda Güney Kazakistan ve Türkistan'dan Avrupa'ya göç etmişlerdir.
Ogurlar 461-465 yıllarında Güneybatı Sibirya'dan Güney Rusya'ya giderken Sabarlar V. yüzyıl ikinci yarısında Aral Gölü'nün kuzeyinden Kafkasya bölgesine göç etmişlerdir.
Avarlar VI.
yüzyıl ortalarında Batı Türkistan'dan Orta Avrupa'ya göç ederken bir diğer Türk boyu Bulgarlar 668'den sonraki yıllarda Karadeniz kuzeyinden Balkanlar'a ve Volga Nehri kıyılarına yerleşmişlerdir.
Yine Türk boylarından olan Peçenek, Kuman (Kıpçak)ve Uzlar IX-XI.
yüzyıl'da Hazar Denizi'nin kuzeyinden Doğu Avrupa ve Balkanlar'a, Oğuzlar ise X. ve XI.
yüzyıl'da Orhun Bölgesi'nden Seyhun Nehri kenarlarına ve Maveraünnehir üzerinden İran'a ve Anadolu'ya göç etmişlerdir.
Tarih 2 27 1.
Ünite İlk ve Orta Çağlarda Türk Dünyası Okuma Parçası TARİHTE GÖÇLER Tarihte Türklerin dışında göç ve göçebeliğin örneği yok mu?
Var: Avrupalıların Amerika'ya göçü.
Ancak ciddi farkları da var: Avrupalılar Türkler gibi hayvanlarla ve yayan, binbir badirenin arasından geçerek değil, bazı güçlüklerine rağmen gemilerle gittiler.
Gittikleri yerde ve yol boyunca, Türklerde olduğu gibi savaşmak zorunda kalmadılar.
Avrupalıların göç ettiği Amerika'da, Avrupalılara göre silahsız ve gelenlere karşı iyi niyetli insanlar, Kızılderililer ve boş topraklar vardı.
Zaten bu misafirsever onurlu yerlileri de katlederek sorunlarını çözdüler.
Türk göçünün sadece Anadolu'ya gelişini düşünelim: Oğuzlar önce Orta Asya'dan Horasan bölgesine göçtüler.