Bu esnada milletvekillerinden Refik Bey (Refik Koraltan) Atatürk’e hitaben: “Her şeyi yapan sensin, bütün varlığımızı sana borçluyuz; sen olmasaydın, başka hiçkimse, hiçbir şey yapamazdı.
Allah seni başımızdan eksik etmesin...” dedi.
Atatürk’ün neşesi kaçmış bunalmaya başlamıştı, bahsi kapatmak istedi: “Beyefendi bütün yapılanlar, herkesten önce büyük Türk milletinin eseridir; onun başında bulunmak bahtiyarlığına ermiş bulunan bizler ise ancak onun şuurlu fedakârlığı sayesinde fikir ve iman birliği içinde ortak vazife görmüş, öylece başarı kazanmış insanlarız.
Hakikat bundan ibarettir.” dedi.
Mehmet Önder, Atatürk Konya’da, s. 100-101.
(Kısaltılmıştır.)
Oku-yorum Atatürk’e göre bir milletin kaderini etkileyen başarılar kişilere mi yoksa topluma mı aittir?
Toplumlar her çağda bilim, teknik, sosyal ve kültürel alanlarda belirli gelişmeler kaydetmişlerdir.
Bu gelişmelere ayak uyduranlar çağdaş toplumlar olarak adlandırılmıştır.
Gelişmelere ve çağın getirdiği değişimlere uyum sağlayamayan toplumlar çağdaşlaşmak için kendilerine ilerleme fırsatı vermeyen engellerden kurtulmaya çalışmışlardır.
Devletlerin, geri kalmışlıktan kurtulmak ve çağdaş olarak tanımlanan toplumların seviyesine ulaşabilmek için; bilimsel, sosyal, ekonomik, kültürel ya da siyasi alanlarda yaptıkları düzenlemelerle veya getirdikleri yeniliklerle kalkınma çabalarına “çağdaşlaşma” adı verilir.
XIX.
yüzyıldan itibaren Türk toplumu çağın getirdiği yeniliklerden ve gelişmelerden uzak kalmıştı.
Osmanlı Devleti XIX.
ve XX.
yüzyılda çağdaş milletlerden geri kalmamak için çeşitli adımlar atılmış, kanunlar çıkarılmış ve “ıslahat” adı verilen pek çok yenilikler yapılmıştı ama başarılı olunamamıştı.
Islahatların başarılı olmama nedenlerinin başında eskiyen siyasi, sosyal ve kültürel kurumlarla ıslahatlara uygun olarak yenilenen kurumların bir arada yaşatılmaya çalışılması gelir.
Böylece sosyal ve siyasal alanda bir ikilik baş göstermiş ve yüzeyde kalan ıslahatlar istenilen sonuçları vermemiştir.
XX.
yüzyılda, Atatürk önderliğinde birçok alanda yeni kurumlar oluşturuldu.
Çağın gereklerine uymayan eski kurumlar yenilendi.
Türk milletinin tarihî birikimleri esas alınarak yapılan tüm bu çağdaşlaşma çabalarına Türk inkılabı adı verilir.
Türk inkılabının esasları Atatürkçü düşünce sistemini oluşturur ve Atatürk ilkeleri şeklinde somutlaşmıştır (Görsel 3.1).
3.
1.
TÜRK İNKILABI 3.
Ünite 99 Görsel 3.2: Cumhuriyet kutlamalarından bir görüntü Atatürk ilkelerinin günümüzde hâlâ etkisinin devam etmesini neye bağlıyorsunuz?
Açıklayınız.
Araştır Öğren Paylaş 3.
2.
1.
Cumhuriyetçilik Atatürkçü düşünce sisteminin dayanağı olan en temel ilke cumhuriyetçiliktir.
Cumhuriyet, milletin egemenliğini kendi elinde tuttuğu bir devlet şeklidir.
Cumhuriyet’te egemenlik; kişi, zümre, sınıf gibi toplumun bir kısmına değil tüm halka aittir.
Cumhuriyet yönetiminin esası; halkın ülke yönetiminde kendisini temsil edecek devlet başkanını, yöneticileri ve temsilcileri, anayasada belirlenen sürelerde, seçim yoluyla işbaşına getirmesidir (Görsel 3.2).
Cumhuriyet düşüncesinin temel felsefesi, millî egemenlik anlayışıdır.
Bu doğrultuda 1919’da başlayan Millî Mücadele, kongrelerde alınan kararlarla, millî iradeyi esas alarak yürütülmüştür.
23 Nisan 1920’de TBMM’nin açılmasıyla cumhuriyet yönetimine doğru giden süreç hızlanmıştır (Görsel 3.3).
29 Ekim 1923’te Cumhuriyet’in ilanıyla yeni Türkiye Devleti resmî olarak, millî egemenliğe dayalı bir yönetime kavuşmuştur.
Atatürkçü düşüncenin en büyük hedeflerinden birisi millî egemenliktir.
Halkın kendi tercihlerini özgürce yaşayabildiği siyasi sistem ise demokrasidir.
Demokrasinin gerçekleşebileceği en ideal sistem ise cumhuriyet yönetimidir.
Çünkü cumhuriyet yönetiminde söz milletindir.
Buna millî egemenlik adı verilmektedir.
Millî egemenliğin uygulaması, meclise aittir.
Atatürk, tüm mücadelesinde milletin iradesinden başka güç tanımamıştır.
Bu sebeple Millî Mücadele sırasında bütün kararlar, halkın katılımı ile alınmıştır.
Millî Mücadele’nin en zor günlerinde bile TBMM’nin onayı alınmadan hiçbir karar alınmamıştır.
Bunun sonucu Türk milleti kendi millî karakterine uyan cumhuriyet yönetimini benimsemiştir.
İnancını ve geleneklerini kendi iradesini sergileyebildiği cumhuriyet rejimi içerisinde rahatça yaşayabilmiştir.
Görsel 3.3: TBMM Abdülmecit Efendi halife seçildi.
Mustafa Kemal Paşa, Latife Hanım ile evlendi.
18 Kasım 1922 1923 3.
2.
ATATÜRK İLKELERİ ATATÜRKÇÜLÜK VE TÜRK İNKILABI 100 1923 Türkiye İktisat Kongresi toplandı.
Mustafa Kemal’e “İstanbul hemşehriliği” payesi verildi.
17 Şubat 1923 Kongrelere ve TBMM’ye verdiği önem, Atatürk’ün demokrat bir zihniyete sahip olduğunun işaretidir.
Atatürk, cumhuriyet düşüncesini: “Hâkimiyet kayıtsız şartsız milletindir.” sözü ile özetlemiştir.
Atatürk’e göre cumhuriyet Türk milletinin tabiatına en uygun yönetim şeklidir.
Bu sebeple Atatürk, kurulan cumhuriyeti Türk milletine mal etmiştir.
Cumhuriyet yönetimi Türk milletine pek çok kazanım sağlamıştır.
Cumhuriyetle birlikte demokrasi ve millî egemenlik düşüncesi kökleşmiştir.
Türk milletinin temel insan hakları ve hürriyeti, dünyadaki çağdaş toplumlarla uyumlu bir biçimde güvenceye alınmıştır.
3.
2.
2.
Milliyetçilik Atatürkçü düşünce milliyetçiliği esas alır.
Milliyetçilik, Türkiye Cumhuriyeti Devleti’nin de temel felsefesidir.
Bu durum, Atatürkçü düşüncenin millî devleti, millî egemenliği ve millî iradeyi esas almasının doğal sonucudur.
Milliyetçilik düşüncesi, toplumlarının ulaştığı en üst aşamayı millet olarak görür.
Bu nedenle Atatürk’e göre Türk milleti en aziz varlıktır.
Yine Atatürk’e göre millet, aynı kültüre ve birlikte yaşama arzusuna sahip bir topluluktur.
Buradan hareketle, Atatürkçü düşünce Türk milletinin varoluşunu ortak bir tarihe, dile, kültüre, birlikte yaşama arzusuna ve vatan kavramına dayandırır.
Atatürkçü düşüncenin milliyetçilik ilkesi, ırkçılığı kabul etmez.
Atatürk’ün: “Ne Mutlu Türk’üm diyene!” özdeyişi bunun en güzel biçimde özetlenmesidir.
Bu nedenle Atatürk’ün savunduğu Türk milliyetçiliği anlayışı çağdaş, ileriye dönük ve akılcıdır.
Atatürk milliyetçiliğinin temel yaklaşımı, hem Türk milletinin ve diğer milletlerin kendi topraklarında hür, eşit olarak yaşamasıdır.
Üstün millet anlayışı ve ırkçılık reddedildiğinden Atatürk milliyetçiliği hukuk, özgürlük ve adalet ile uluslararası barış ve güvenliğin devamını arzular.
Atatürkçü düşüncede milliyetçilik düşüncesi değerlerini tarihten aldığı için, çağdaşlaşmayı ilke edinir ve yüzü geleceğe dönük bir özellik gösterir.
Milliyetçilik düşüncesinin en büyük kazanımı, Türk milletine millî bir kimlik kazandırılması, birlik ve beraberlik düşüncesini oluşturmasıdır.
Bunun en büyük kanıtı Millî Mücadele sırasında verilen zorlu mücadelenin temel güdülenme kaynağının milliyetçilik olmasıdır.
Çünkü Millî Mücadele yıllarında millî birlik ve beraberlik bilinci, vatan ve millet sevgisi milliyetçilik düşüncesiyle sağlanmıştır.
Böylece Türk milleti bir gaye etrafında birleştirilmiş ve Türk vatanı işgallerden kurtarılmıştır.
Cumhuriyet Dönemi’ne gelindiğinde ise milliyetçilik ilkesi doğrultusunda yapılan inkılaplarla sosyal hayatta millî bir kimliğin oluşması sağlanmıştır.
Türk milletinin tabiat ve adetlerine en uygun idare cumhuriyet idaresidir.
Sıra Sizde Cumhuriyet ile demokrasi düşüncesi arasındaki farklılıklar ve benzerlikler nelerdir?
Açıklayınız.
Sıra Sizde Cumhuriyet düşüncesinin oligarşi, monarşi, teokrasi gibi düşüncelerden temel farkı nedir?
Açıklayınız.
Sıra Sizde Atatürk milliyetçiliğinin Türk toplumuna sağladığı yararlar neler olabilir?
Oku-yorum İngiliz Ataşemiliteri Albay Ros’un “Siz hangi soylu ailedensiniz?” sorusuna Atatürk şöyle cevap vermişti: Anasının babasının soyluluğu ile övünen Teodoz, İtalya Yarımadası’na inmek isteyen Türk Attila’ya barış görüşmesinden önce sormuş: “Siz hangi soylu ailedensiniz?”, Attila da ona cevap vermiş: “Ben soylu bir milletin evladıyım!”.
İşte cevabım da size budur!
Utkan Kocatürk, Atatürk’ün Fikir ve Düşünceleri, s.357.
Atatürk’ün soyluluk kavramına bakış açısını bu parça üzerinden değerlendiriniz.
3.
Ünite 101 3.
2.
3.
Halkçılık Aynı ülkede yaşayan, aynı kültürel özellikleri paylaşan, aynı uyruktaki insan topluluğuna halk adı verilir.
Bu sözcükten türetilmiş halkçılık kavramı, Türk demokrasisinin temelidir.
Atatürkçü düşüncede halkçılık, herkesin kanun önünde eşitliğine, hiçbir kişi ya da gruba ayrıcalık tanınmamasına denir.
Halkçılık ilkesi, millî iradeyi ve millî egemenliği esas alan Atatürkçü düşüncenin doğal bir sonucudur.
Atatürk: “Bir kelime ile ifade etmek lâzım gelirse diyebiliriz ki yeni Türkiye Devleti, bir halk devletidir, halkın devletidir.” diyerek Türkiye Cumhuriyeti’nin kuruluş felsefesini özetlemiştir.
Halkçılık ilkesi, siyasi alanda demokrasi düşüncesinin karşılığıdır.
Bu anlayış Atatürk tarafından şöyle dile getirilir: “Hükûmet şeklimiz tam bir demokrat hükûmetidir ve dilimizde bu hükûmet halk hükûmeti diye anılır.” (Görsel 3.4).
Çünkü demokratik yönetimlerde hâkimiyet halkın çoğunluk iradesine aittir.
Bu nedenle cumhuriyet yönetiminin kurulmasında ve demokrasi anlayışının yerleşmesinde, bu ilke itici güç olmuştur.
Halkçılık ilkesi sosyal alanda Türkiye Cumhuriyeti’nin bireylerinin mutlu ve refah içinde olmasını hedefler.
Sosyal adalet, sosyal güvence ve ekonomik yönden güçsüz kesimlerin korunmasını esas alan sosyal devlet anlayışı halkçılığın bir gereğidir.
Yine halkçılık ilkesi, toplumdaki sınıf ve gruplara ayrıcalık tanımadığından sınıf mücadelesini reddeder.
Böylelikle toplumun hiçbir ayrım gözetmeden karşılıklı dayanışma bilincinin gelişmesine ve ülke bütünlüğünün sağlanmasına en büyük katkıyı sağlar.
3.
2.
4.
Devletçilik Atatürkçü düşüncede devletçilik ilkesi, Millî Mücadele yılları sonrası zamanın şartlarına, ortama ve dönemin ihtiyaçlarının getirdiği zorunluluğa dayalı olarak ortaya çıkan bir düşüncedir.
Devletçiliğin esası, başta ekonomi olmak üzere her alanda devletin planlamacı bir tutum takınmasıdır.
Planlama tutumunun ana hedefi ise milleti refaha kavuşturmak ve ülkenin kalkınmasını sağlamaktır (Görsel 3.5).
Devletçilik ilkesi, devletin planlama görevinin yanında bireysel faaliyeti ve çalışmayı da kabul eder.
Burada devlet ve birey birbirine zıt iki kavram olarak değil birbirini tamamlayıcı kavramlar olarak kabul edilir.
Atatürkçü düşüncede devletçilik ilkesi daha çok, Türkiye Cumhuriyeti’nin kuruluşunda devletin ekonomik alana yönlendirme, yatırımı teşvik etme, yapılanları denetleme ve düzenleme biçiminde hayata geçirilen bir ilke olmuştur.
Fakat zaman içerisinde devletçilik ilkesi sadece ekonomik alanla sınırlı kalmamış, devletin millî birlik ve beraberliğin korunması, toplumun çağdaş ve dinamik bir yapıya kavuşturulması için devletin rol oynamasına kadar sınırları genişletilmiştir.
Sıra Sizde Atatürk’ün : “Yeni Türkiye Devleti, bir halk devletidir, halkın devletidir.” ifadesindeki temel düşüncenin Türk tarihindeki temellerini araştırınız.
Görsel 3.4: Atatürk Ankara Gölbaşı’nda köylülerle sohbet ederken (1921) Görsel 3.5: Atatürk yerli malları sergisini gezerken Zannederim bugün ki varlığımızın asıl niteliği, milletin genel eğilimlerini ispat etmiştir, o da halkçılıktır ve halk hükûmetidir.
Hükûmetlerin halkın eline geçmesidir.
Mustafa Kemal, Adana’yı ziyaret etti.
Mustafa Kemal, Konya’da Mevlâna Türbesi’ni ziyaret etti.
1923 1923 ATATÜRKÇÜLÜK VE TÜRK İNKILABI 102 1923 Lozan Antlaşması’nı TBMM onayladı.
Ankara başkent oldu.
23 Ağustos 13 Ekim 1923 Atatürkçü düşüncede devletçilik ilkesi, bireysel faaliyetleri yani özel sektör çalışmalarını yok saymayan ılımlı bir devletçilik anlayışıdır.
Devletçilik ilkesi Türkiye Cumhuriyeti’nin kuruluş yıllarında ekonomik alanda kalkınmayı, sanayileşmeyi, millî gelirin artmasını ve sosyal adaleti sağlamıştır.
3.
2.
5.
Laiklik Bir kavram olarak laiklik, dinî olanla dünyevi olanın birbirinden ayrılmasıdır.
Fakat laiklik ilkesi yalnızca din ve devlet işlerinin birbirinden ayrılmasıyla sınırlı kalmaz.
Laik bir devlet bireyin tüm inanç ve ibadet hakkını tanır.
Bunun yanında vatandaşlarının inançlarını özgürce yaşaması için gereken tüm tedbirleri de alır.
Atatürk bu yaklaşımı: “Türk Devleti laiktir.
Her ergin dinini seçmekte serbesttir.” sözü ile özetlemiştir.
Özellikle Atatürk inkılapları ile siyasal, sosyal, kültürel ve hukuksal alanlarda yapılan tüm düzenlemelerde laiklik düşüncesi esas alınmıştır.
Böylelikle tüm bu alanlar kişi hak ve hürriyetlerini temel alan bir anlayışa göre düzenlenmiştir.
Laiklik ve din alanları birbirinden farklıdır.
Dolayısıyla bunların birbiri ile çelişmesi ve çatışması düşünülmez.
Laiklik düşüncesi dinin alternatifi değildir.
Laiklik ve demokrasi, daha özgür bir din alanının oluşması için yardımcı ögelerdir.
Laiklik ilkesi, Türk devlet geleneğinden ve Türk kültürü çerçevesinde üretilen değerlerden en iyi şekilde yararlanılarak demokrasinin güçlenmesine katkı sağlayacak bir düşüncedir.
Laiklik düşüncesi, inanç özgürlüğü ve demokrasi ile ilgili sorunların bilimin ışığında ve bilimsel yöntemlerle çözümlenmesini öngörür.
Atatürk’ün: “Hayatta en hakiki mürşit ilimdir.” sözü bu noktayı vurgulamaktadır.
Atatürkçü düşüncenin öngördüğü laiklik anlayışı Batı’dan gelen dayatmalarla değil, Türk toplumunun tarihsel birikimi temel alınarak tanımlanması gereken bir değerdir.
Sıra Sizde Devletçilik ilkesi, bireysel girişim ile devlet planlaması arasındaki dengeyi nasıl kurmuştur?
Bu açıkladığımız anlam ve anlayışta “devletçilik, bilhassa sosyal, ahlakî ve millîdir.” Millî servetin dağılımında, daha mükemmel bir adalet ve emek sarf edenlerin daha yüksek refahı, millî birliğin muhafazası için şarttır.
Bu şartı daima göz önünde tutmak, millî birliğin temsilcisi olan devletin önemli vazifesidir.
Sıra Sizde Laiklik ilkesinin günümüz Türkiyesi’nde toplumsal hayata yansımaları nasıldır?
Açıklayınız.
Görsel 3.6: Atatürk TBMM’nin açılış merasiminde dua ederken (1920) 3.
Ünite 103 Cumhuriyet ilan edildi.
Gazi Mustafa Kemal Paşa cumhurbaşkanı seçildi.
29 Ekim 29 Ekim 1923 1923 3.
2.
6.
İnkılapçılık Toplum düzenini ve yapısını daha iyi duruma getirmek için yapılan köklü değişikliklere inkılap denmektedir.
Atatürkçü düşüncede de inkılap düşüncesi, böyle karşılık bulmuştur.
Buna bağlı olarak Atatürkçü düşüncede inkılapçılık ilkesi Türk toplumunu çağın gerisinde bırakan kurumları ortadan kaldırmak veya bu kurumları yeni gelişmelere uygun hâle getirmektir.
İnkılapçılık ilkesi çağdaşlaşmayı sağlayan güçtür.
Millî Mücadele’de kazanılan başarının ardından Atatürk, Türk toplumuna bir dinamizm kazandırmak, toplumu çağdaş düzeye eriştirmek için inkılapçı bir tutum benimsemiştir.
Atatürk bu düşüncesini şöyle dile getirmiştir: “Cumhuriyetçilik ve toplumsal inkılap, laiklik ve yenilikseverlik Türk’ün öz malı ve özelliği haline geldiğini görmek, benim için büyük bir bahtiyarlık olacaktır.
Onun meydana gelişi çok yaklaşmıştır.” Bu düşünce doğrultusunda Atatürk inkılapları çerçevesinde yapılan her yenilik hareketi, Atatürkçü düşüncenin inkılapçılık ilkesi kapsamında değerlendirilir.
İnkılapçılık ilkesinin uygulanması, Cumhuriyet’in ilk yıllarında aydın bir nesil oluşmasına zemin hazırlamıştır.
Gerçekçi bir temele oturtulan inkılapçılık anlayışı Türk milletinin gerçeklerini ve değerlerini göz önünde bulundurduğundan dolayı, toplumsal hayatta yıkıcı değil yapıcı bir etki oluşturmuştur.
İnkılapçılık ilkesinin varlığı aynı zamanda Atatürkçü düşüncenin dinamik bir öğreti olmasını sağlamış, onun güncel sorunları çözme kabiliyetini öne çıkarmıştır.
Milletçe maddi ve manevi varlığımızın yükseltilmesi Türk devletinin dinamik idealidir.
Çünkü amaç, sadece yapılan inkılapları korumak değildir.
Daima çağdaş medeniyetin getirdiklerinin üstüne çıkmaktır.
Bunlar sürekli olarak yeni atılımları gerekli ve zorunlu kılar.
Bu atılımların kaynağı ise inkılapçılık anlayışıdır.
Bu sebeple Türk inkılabını Atatürk şu şekilde ifade etmektedir “Uçurumun kenarında yıkık bir ülke.
Türlü düşmanlarla kanlı boğuşmalar, yıllarca süren savaş.
Ondan sonra içeride ve dışarıda saygıyla tanınan yeni vatan, yeni toplum, yeni devlet bu bunları başarmak için arasız inkılaplar.” Yaptığımız ve yapmakta olduğumuz inkılapların gayesi, Türkiye Cumhuriyeti halkını tamamen çağdaş ve bütün anlam ve görüşleriyle uygar bir toplum haline ulaştırmaktır.
Sıra Sizde İnkılapçılık ilkesi, Atatürkçü düşünce sistemine nasıl bir özellik kazandırmıştır?
Din ve mezhep, herkesin vicdanına kalmış bir iştir.
Hiçbir kimse, hiçbir kimseyi ne bir din, ne de mezhep kabulüne zorlayabilir.
ATATÜRKÇÜLÜK VE TÜRK İNKILABI 104 Görsel 3.7: Millî iradenin en yüksek organı TBMM Çağdaş bir devletin varolabilmesi için gereken en temel kurum ve kavramlar neler olmalıdır?
Araştır Öğren Paylaş Hakimiyet kayıtsız şartsız milletindir.
3.
3.
1.
Saltanatın Kaldırılması Millî Mücadele yıllarında hem İstanbul Hükûmeti’nin hem de Ankara’da TBMM Hükûmeti’nin olması, ülke yönetiminde ikilik oluşturmuştu.
Millî Mücadele yıllarında öncelikle vatanın kurtarılması amaçlandığından, bu meselenin çözümü nihai zaferin kazanılmasından sonraya bırakılmıştı.
Büyük Taarruz sonucu Anadolu’da Yunan işgali sona erdirilmiş, İtilaf Devletleri ile 11 Ekim 1922’de Mudanya Ateşkes Anlaşması imzalanmıştı.
Böylece ülkenin tek siyasi gücü fiilen TBMM Hükûmeti olmuştu (Görsel 3.7).
İtilaf Devletleri, İsviçre’nin Lozan kentinde toplanacak olan barış konferansına TBMM’nin yanı sıra İstanbul Hükûmeti’ni de davet ettiler.
İstanbul Hükûmeti de Ankara’ya barış konferansına birlikte katılmayı teklif etti.
Bu teklife karşı Atatürk derhâl şu cevabı gönderdi: “Barış konferansında Türkiye Devleti yalnız ve ancak TBMM Hükûmeti tarafından temsil olunur.” Oluşan bu durum TBMM Hükûmeti’ni ülkedeki siyasi ikilik sorununu çözme yönünde harekete geçmeye zorladı.
Ülkenin tek siyasi otoritesi olan TBMM Hükûmeti’nin bu fiilî durumunu resmî hâle getirmek için TBMM üyeleri tarafından bir kanun teklifi hazırlandı.
Bu kanun teklifi, saltanat ve halifeliğin birbirinden ayrılmasını ve saltanat makamının kaldırılmasını içeriyordu.
Fakat meclisteki bazı üyeler bu teklife karşı çıktılar.
Kanun teklifini komisyonlara havale ederek zaman kazanmaya çalıştılar.
Meclisteki havanın gerginleştiğini gören Atatürk’ün yaptığı konuşmayla 1 Kasım 1922’de TBMM, saltanatın kaldırılmasına ilişkin kanun Bilgi Notu 23 Nisan 1920’den 1 Nisan 1923’e kadar görev yapan TBMM, I. TBMM olarak adlandırılır.
1923 İsmet Paşa ilk cumhuriyet hükûmetini kurdu.
Halifelik kaldırıldı.
1924 30 Ekim 3 Mart 3.
3.
SİYASİ ALANDA YAPILAN İNKILAPLAR 3.
Ünite 105 teklifini kabul etti.
Böylece saltanat kaldırıldı ve Osmanlı Devleti son buldu.
Halifelik makamı ise Osmanlı hanedanına bırakılmak şartıyla siyasi yetkisinden ayrılmış olarak yerinde kaldı.
Saltanatın kaldırılmasıyla TBMM Hükûmeti, Türk Milleti’nin tek temsilcisi olduğunu dünyaya ilan etti.
Egemenlik TBMM’nin, dolayısıyla millî iradenin eline geçti.
Saltanatın kaldırılması millî egemenlik anlayışının kökleşmesini sağladı.
Bu anlayış, cumhuriyete giden yolu açtı.
Saltanatın kaldırılması, Atatürkçü düşüncenin cumhuriyetçilik ilkesi doğrultusunda Millî Mücadele’yi yapan I. TBMM’nin yaptığı tek inkılap olmuştur.
3.
3.
2.
Ankara’nın Başkent Oluşu Saltanatın kaldırılmasından sonra, yeni Türkiye’nin başkentinin neresi olacağı problemi ortaya çıktı.
Millî Mücadele yıllarında İstanbul hükûmetlerinin sergiledikleri tutumlar ve bunun yanı sıra TBMM’nin Ankara’da olması, yeni devletin merkezi olarak da Ankara’nın tercih edilme seçeneğini güçlendirmişti.
İstanbul’un dönemin askerî koşullarında savunulması zordu.
Ankara ise bu bakımdan daha güvenli bir konumdaydı.
Bunun yanında Millî Mücadele sonrası imparatorluktan millî bir devlet yapısına geçildiği için Millî Mücadele’nin merkezi Ankara’nın başkent olması, yeni bir dönemin başlamasının da bir sembolü haline gelecekti.
Bu gereklilikler doğrultusunda TBMM’nin açıldığı 23 Nisan 1920’den itibaren zaten fiilî başkent konumunda olan Ankara, TBMM’de 13 Ekim 1923’te “Türkiye Devleti’nin Makarr-ı İdaresi Ankara Şehridir.” şeklinde çıkan kanunla resmen Türkiye Cumhuriyeti’nin başkenti oldu.
3.
3.
3.
Cumhuriyetin İlanı Atatürk, Millî Mücadele’ye millî iradenin esas alınması ilkesiyle başlamıştı.
Bu süreçte Amasya Genelgesi’nde yer alan: “Milletin varlığını yine milletin azim ve kararı kurtaracaktır.” ifadesi ve Erzurum Kongresi kararlarında yer alan: “Millî iradeyi hâkim kılmak esastır.” ilkesiyle millî irade esas alınmıştır.
Meclis’in açılışında alınan kararlarda yer alan: “TBMM’nin üstünde bir güç yoktur.” ilkesiyle de millî egemenlik vurgulanmıştır.
Bu durum adı konulmasa bile dönemin kamuoyunda cumhuriyet düşüncesinin zeminini oluşturmuştu.
23 Nisan 1920’de TBMM’nin açılması ve 1 Kasım 1922’de saltanatın kaldırılması cumhuriyet yönetimine doğru giden siyasi adımların atılmasını sağlamıştı.
Millî Mücadele’nin kazanılmasının ardından Lozan Barış Antlaşması imzalanmış böylece yeni Türkiye Devleti uluslararası alanda resmen kabul edilmişti.
Bu durum dikkatlerin iç siyasete doğru yönelmesini sağlamıştı.
Çünkü yeni kurulan devletin yönetim şeklinin ne olması gerektiği konusunda TBMM’de farklı düşünceler oluşmaya başlamıştı.
Sıra Sizde Demokratik yönetimin egemen olduğu ülkelerde saltanat kurumunun varlığının devam etmesi mümkün müdür?
Oku-yorum Atatürk, sıcak bir günün akşamında yanında bazı kişiler ile Çankaya Köşkü’nün bahçesinde dolaşıyordu.
Ben de o sıralar eski köşkün tavan dekorlarıyla meşguldüm.
Tozlu ve sisli bir hava Ankara’nın üzerine çökmüştü.
Yer yer toz hortumları semaya doğru yükseliyor ve manzaraya daha boğucu bir hava ekliyordu.
Bize: -Ankara’yı hükûmet merkezi yapmakla iyi ettim mi?
diye sordu.
Tabiî herkes olumlu yanıt verdi.
Arkasından: -Neden?
sorusu gelince, kimi stratejiden, kimi siyasetten bahsetti.
Hatta birimiz kayalık güzeldir gibi bir estetik görüş de ortaya attı.
ATATÜRK tartışmayı şu sözleriyle kesti: -Ankara’nın hükûmet merkezi olması için saydığınız nitelikleri beni ikna etmeye yetmez.
Ben Ankara’yı hükûmet merkezi yapmakla büsbütün başka bir hedef güttüm.
Türk’ün imkânsızı imkân hâline getiren gücünü dünyaya bir kere daha göstermek istedim.
Bir gün gelecek şu çorak tarlalar, yeşil ağaçların çevirdiği villaların arasından uzanan yeşil sahalar asfaltlarla bezenecek.
Hem bunu hepimiz göreceğiz.
O kadar yakında olacak .
Niyazi Ahmet Banoğlu, Nükte ve Fıkralarla ATATÜRK, s. 89-90.
Atatürk’ün Ankara’yı başkent yaparak ulaşmak istediği amaca uygun başka girişimleri de var mıdır?
1924 1924 Tevhid-i Tedrisat kanunu çıkarıldı.
Şer’iye ve Evkaf Vekaleti ile Harbiye Nezareti kaldırıldı.
3 Mart 3 Mart ATATÜRKÇÜLÜK VE TÜRK İNKILABI 106 1924 Medreseler kapatıldı.
Şer’iye Mahkemeleri kaldırıldı.
11 Mart 8 Nisan Millî egemenlik ilkesini benimsemiş, devleti ve hükûmeti temsil eden bir meclisin olması var olan durumun, adı konulmamış bir cumhuriyet yönetimi olduğunu gösteriyordu.
Ama dönemin siyasi ve sosyal zorunlukları gereği cumhuriyet adı kullanılmamıştı.
Meclis başkanı hükûmetin de başında olduğundan bu sistem TBMM hükûmeti olarak adlandırılıyordu.
9 Ekim 1923’te Ankara’da çıkan “Yenigün” gazetesinde: “Yakında cumhuriyet ilan olunacaktır.” haberinin çıkması kamuoyunda konuyla ilgili tartışmaları alevlendirdi.
Bu gelişmelerin yanı sıra TBMM’de oluşan siyasi gruplar arasında çıkan fikir ayrılıkları da bir siyasi krize dönüşmüştü.
Dönemin siyasi sistemi gereği hükûmet üyeleri meclis tarafından tek tek seçilmekteydi.
Bakanlık seçimleri bu farklı siyasi grupların hükûmette yer alma çabası yüzünden kilitlenmişti.
Meydana gelen durum hükûmetin kurulmasını engelliyor, yaşanan kriz meclis çalışmalarını aksatıyordu.
Kabine buhranı diye adlandırılan bu hâl, sistemi yenilemek için TBMM başkanı Atatürk’e bir fırsat verdi.
28 Ekim akşamı Atatürk yakın çalışma arkadaşlarını yemeğe davet etti ve onlara cumhuriyeti ilan etme düşüncesini açıkladı.
Bu düşünce olumlu karşılandı.
Ertesi gün TBMM’ye sunulmak üzere, İsmet İnönü ile bir kanun tasarısı hazırlandı.
Bu tasarı: “Türkiye Devleti’nin şekli cumhuriyettir, Türkiye Devleti, Büyük Millet Meclisi tarafından idare olunur.” şeklindeydi.
29 Ekim 1923’te hükûmet krizi üzerine tartışmalar devam etti fakat bir sonuca varılamadı.
Meclis başkanı olarak Atatürk, duruma ilişkin bir konuşma yaptıktan sonra hazırlanan tasarıyı meclise sundu.
Söz alan konuşmacıların da hararetle bu tasarıyı desteklemesi üzerine, 29 Ekim 1923’te cumhuriyet ilan edildi.
Cumhuriyetin ilanından sonra seçimlere geçildi.
Gazi Mustafa Kemal Paşa, Türkiye Cumhuriyeti’nin ilk Cumhurbaşkanı; İsmet Paşa da ilk Başbakanı olarak seçildi.
Kürsüye çıkan Atatürk, mecliste yaptığı konuşmada cumhuriyetin anlamını: “Türkiye Cumhuriyeti, dünyada bulunduğu konuma layık olduğunu eserleriyle ispat edecektir.
Türkiye Cumhuriyeti mutlu ve başarılı olacaktır!” sözleriyle belirtti (Görsel 3.8).
Bilgi Notu Kabine sistemi: Cumhurbaşkanı, meclisin içinden bir milletvekilini başbakan olarak atar.
Hükûmeti kurma görevini alan milletvekili, başbakan olarak bakanları belirler ve cumhurbaşkanına sunar.
Sunulan bu liste cumhurbaşkanı tarafından onaylanınca hükûmet kurulmuş olur.
Hükûmetin bu yolla belirlendiği sisteme kabine sistemi denir.
Görsel 3.8: Cumhurbaşkanı Atatürk TBMM’de konuşma yapıyor 1924 Cumhuriyetin ilan edilmesiyle Türk tarihinde yeni bir dönem açıldı.
Böylece Millî Mücadele sürecinde esas alınan, millî egemenliğin kayıtsız şartsız millete ait olduğu düşüncesi resmen gerçekleşti.
Bunun yanında meclis hükûmeti sisteminden, kabine sistemine geçilerek hükûmet kurma bunalımı aşıldı.
Yeni Türkiye devletinin yönetim sisteminin resmî olarak cumhuriyet olması, rejimin adını belirlediği gibi ileriki yıllarda yapılacak olan inkılaplara da elverişli bir zemin hazırladı.
Cumhuriyetin ilanıyla, Atatürk ilkelerinden cumhuriyetçilik ilkesi hayata geçirilmiş oldu.
3.
Ünite 107 3.
3.
4.
Halifeliğin Kaldırılması Hz. Muhammed’in vefatından sonra İslam toplumunun dinî ve siyasi liderine “Halife” unvanı verilmişti.
Halifeler, Dört Halife Dönemi’nde bir nevi seçimle belirlenmişti.
Fakat daha sonra, Emeviler ve Abbasiler dönemlerinde halifelik saltanata dönüşmüştü.
Halifelik, 1517’de Yavuz Sultan Selim’in Mısır’ı fethetmesiyle Osmanlı hanedanına geçti.
Osmanlı padişahları, Yavuz Sultan Selim Dönemi’nden itibaren halifeliği üstlenerek İslam dünyasında yapıcı ve birleştirici bir rol oynadılar.
Özellikle Osmanlı Devleti’nin gerileme ve dağılma dönemlerinde halifelik unvanı daha öne çıkarılmış, böylece İslam dünyasının sömürgeci saldırılar karşısında bir arada tutulması hedeflenmişti.
Fakat zaman içerisinde yaşanan gelişmelerle birlikte, halifeliğin siyasi etki alanının sınırlı olduğu görüldü.
Özellikle Balkan Savaşları ve I.
Dünya Savaşı sırasında, milliyetçilik akımının etkisiyle, bazı Müslüman toplumlar Osmanlı Devleti’nden ayrılmak için başkaldırdılar.
Bu durum, halifelik makamının siyasi etkisini kamuoyunun gözünde küçülttü.
1 Kasım 1922’de saltanatın kaldırılması ile Osmanlı Devleti sona ermiş oldu.
Fakat halifelik makamına dokunulmadı.
Siyasi yetkilerinden soyutlanmış olarak Osmanlı hanedanına bırakılan halifelik makamı, bilhassa cumhuriyetin ilanından sonra, yapısı ve hedefleri belirginleşmeye başlayan yeni devlet yapısı ile çelişmeye başladı.
Son Halife Abdülmecid Efendi’yi (Görsel 3.9) her ne kadar TBMM seçmiş olsa da Abdülmecit Efendi’nin kendisini meclisin üzerinde görmesi ve meclisi denetim altına almak istemesi millî egemenliğe ters düşmekteydi.
Ayrıca devlet yönetiminde hem Cumhurbaşkanı hem de Halife’nin olması, devletin yapısında ikilik meydana getirmekteydi.
Tüm bunlarla birlikte Türkiye Cumhuriyeti’nin millî bir devlet olması ve laik bir sisteme hazırlanması, milletlerarası ve dinî nitelikler barındıran halifelik makamının yeni rejimle uyuşamayacağını gösterdi.
Halifeliğin kaldırılmasında, halifeliğin cumhuriyet düşüncesine ters düşmesi yanında dönemin siyasi şartları da etkili oldu.
Özellikle yeni rejime ters düşen bazı siyasi isimlerin İstanbul’da Halife etrafında yoğunlaşması, Cumhuriyet yönetimini bu konuda harekete geçirdi.
3 Mart 1924’te dönemin Urfa Milletvekili Şeyh Saffet Efendi ve 53 arkadaşının verdiği kanun teklifi TBMM tarafından kabul edildi ve böylece halifelik makamı kaldırıldı.
Halifeliğin kaldırılması ile birlikte Halife Abdülmecid Efendi ve bütün Osmanlı hanedanı yurt dışına çıkarıldı.
Sonuçta devlet sisteminde var olan ikilik kaldırıldı ve ileriki yıllarda yapılacak olan inkılapların önü açıldı.
Laik yönetimi geçmede önemli bir adım daha atıldı.
Aynı gün TBMM’ye sunulan kanun tekliflerinin kabulü ile Erkan-ı Harbiye Reisliği ile Şer’iye ve Evkaf Vekâletleri de kaldırıldı.
Böylece ordu ve din işleri siyasetten ayrıldı.
Bu düzenlemelerin en önemli sonucu Türkiye Cumhuriyeti’nin işleyişinde din görevlilerinin ve askerlerin siyaset içinde söz sahibi olmaları önlenmek istenmesiydi.
Bu da devletin laikleşme ve sivilleşmesi doğrultusunda atılan bir adımdı.
Sıra Sizde Halifeliğin kaldırılmasının İslam dünyasındaki yankıları neler olmuştur?
Görsel 3.9: Son Halife Abdülmecid Efendi (1868-1944) Bilgi Notu Erkan-ı Harbiye Vekâleti: Osmanlı Devleti’nde günümüzün genelkurmay başkanlığına karşılık gelen makamdır.
Bunun yerine cumhuriyet döneminde Genelkurmay Başkanlığı makamı oluşturulmuştur.
Şer’iye ve Evkaf Vekâleti: Osmanlı Devleti’nde günümüzün din ve vakıf işlerine bakan bakanlıktır.
Daha sonra bu görevi yerine getirmesi için din alanında Diyanet İşleri Başkanlığı, vakıflar alanında ise Vakıflar Genel Müdürlüğü oluşturulmuştur.
Türkiye Cumhuriyeti Anayasa’sı kabul edildi.
Türkiye İş Bankası kuruldu.
20 Nisan 26 Ağustos 1924 1924 ATATÜRKÇÜLÜK VE TÜRK İNKILABI 108 1925 Aşar vergisi kaldırıldı.
Sanayi ve Maadin Bankası kuruldu.
17 Şubat 3.
3.
5.
Anayasa Hareketleri Bir devlette hukuk düzeninin durumu o devletin yaşama gücünün de göstergesidir.
Hukuk düzenleri iyi işleyen, günün şartlarına uyan devletler sağlıklı ve uzun yaşarlar.
Çünkü adalet bir devletin vatandaşlarının en önemli ihtiyacıdır.
Adalet ise iyi işleyen hukuk kuralları ile sağlanır.
Devletin vatandaşlarından beklediği sorumlulukları, vatandaşına verdiği hakları ve devlet kurumlarının görevlerini ortaya koyan hukuk belgesi ise anayasadır.
Millî Mücadele Dönemi’nde TBMM açıldığında, ülkede 1876’da Osmanlı Mebusan Meclisi tarafından kabul edilen ve II.Meşrutiyet’in ilanından sonra 1909’da bazı maddeleri yenilenen Osmanlı Kanun-ı Esasi’si yürürlükteydi.
Fakat pratikte uygulanmıyordu.
Bu nedenle TBMM’de kullanılan 1876 Kanun-ı Esasi’sini kabul ya da red etmeden millî egemenliğe dayalı meclisin ve hükûmetin işleyişini belirleyecek kısa bir anayasa kabul etmek zorunluluğu doğdu.
Bu amaçla çalışmalara başlandı.
Bir yandan düşman işgaline karşı zor şartlarda mücadele verilirken diğer yandan da bir anayasa yazılması meclis üyelerini zorladı.
Fakat iki ay süren çalışmaların sonunda ortaya yeni Türkiye’nin ilk anayasa metni çıktı.
20 Ocak 1921’de kabul edilen ilk anayasa metni, 23 madde ve bir ek maddeden oluşmaktaydı.
Bu metnin Osmanlı Kanun-ı Esasi’den farklı olduğunu belirtmek amacıyla Teşkilat-ı Esasîye Kanunu adı verildi.
Teşkilat-ı Esasiye Kanunu temel hakları ve devlet teşkilatının işleyişini ayrıntılarıyla belirleyen bir anayasa değildi.
Çünkü savaş şartları böyle ayrıntılı bir metnin oluşturulmasına imkân vermiyordu.
Fakat Teşkilat-ı Esasîye Kanunu’nda egemenliğin millette olduğunun açık bir biçimde ifade edilmesi, Türk tarihinde yeni bir dönemin başlangıcı olmuştu.
Cumhuriyetin ilanı ile birlikte siyasi yapıyı oluşturmak için yeni bir anayasa gerekiyordu.
Millî Mücadele yıllarında, 1921’de kabul edilen Teşkilat-ı Esasîye adı verilen anayasa, savaş döneminin olağanüstü şartlarında yapıldığından, yeni dönemin ihtiyaçlarını karşılayamıyordu.
Bu sebeple bir anayasa komisyonu oluşturuldu.
Komisyonun çalışmaları sonucu yeni bir anayasa hazırlandı ve 20 Nisan 1924’te bu anayasa TBMM’de kabul edilerek yürürlüğe girdi.
1924 Anayasası ile birlikte: 1.
Egemenliğin kayıtsız şartsız millete ait olduğu kabul edilmiştir.
2.
Türkiye Devleti’nin bir cumhuriyet olduğu belirtilmiştir.
3.
Türkiye Cumhuriyeti’nin dininin İslam, başkentinin Ankara, resmî dilinin Türkçe olduğu kabul edilmiştir.
4.
Yasama TBMM’ye, yürütme Cumhurbaşkanı ve hükûmete, yargı ise bağımsız mahkemelere bırakılmıştır.
5.
Kamu özgürlükleri düzenlenmiştir.
1925 3.
Ünite 109 Böylece 1924 Anayasası ile vatandaşların hak ve özgürlükleri düzenlenmiş, Türkiye Cumhuriyeti’nin yönetim şekli ve işleyiş biçimi açıklığa kavuşmuştur.
Güçler birliğinden güçler ayrılığı ilkesine geçilmiştir.
Zaman içerisinde ihtiyaca göre kimi maddeleri yeniden düzenlenen 1924 Anayasası, 20 Temmuz 1961 tarihine kadar yürürlükte kalmıştır.
Zaman içerisinde 1924 Anayasasında şu değişiklikler yapılmıştır: 1.
1928’de “Devletin dini İslam’dır.” ibaresi anayasadan çıkarılmıştır.
2.
Kadınlara 1930’da belediyede seçimlerinde, 1933’te muhtarlık seçimlerinde, 1934’te de genel seçimlerde seçme ve seçilme hakkı verilmiştir.
3.
1937’de Atatürk ilkeleri anayasaya girmiştir.
Anayasa, milletin tamamıyla arzularını ve meclisin mahiyetini ve gerçek şeklini gösterir bir kanundur.
Sıra Sizde Kanun-ı Esasi ile Cumhuriyet Dönemi anayasaların temel farkları nelerdir?
Maddeler 1921 Anayasası 1924 Anayasası Madde 1 Hakimiyet kayıtsız şartsız milletindir.
İdare usulü halkın kaderini bizzat ve bilfiil idare etmesi esasına dayanır.
Türkiye Devleti bir Cumhuriyettir Madde 2 Yürütme gücü ve yasama yetkisi milletin yegâne ve hakiki temsilcisi olan Büyük Millet Meclisinde toplanır.
Türkiye Devleti, cumhuriyetçi, milliyetçi, halkçı, devletçi, lâik ve inkılâpçıdır.
Resmî dili Türkçedir.
Başkenti Ankara’dır.
Madde 3 Türkiye Devleti Büyük Millet Meclisi tarafından idare olunur ve hükûmeti “Büyük Millet Meclisi Hükûmeti” ünvanını taşır.
Hakimiyet kayıtsız şartsız milletindir.
Tablo 3.1: 1921 ve 1924 Anayasalarının İlk Üç Maddesinin Metinleri: 1921 ve 1924 Anayasalarının ilk üç maddesine bakarak yeni kurulan Türkiye Devleti’nin yapısında ne gibi bir değişiklik gözlemlenmektedir?
Tartışınız.
Düşün ve Tartış Ankara (Atatürk) Orman Çiftliği Kuruldu.
Ankara Hukuk Mektebi açıldı.
5 Mayıs 1925 1925 ATATÜRKÇÜLÜK VE TÜRK İNKILABI 110 Zaman içerisinde hukuk kurallarının değiştirilmesi gerekli midir?
Tartışınız.
Araştır Öğren Paylaş Görsel 3.10: Adaletin sembolleri 3.
4.
1.
Çağdaş Hukuk Sistemine Geçilmesi Tarih boyunca devlet olma özelliğini kazanmış milletler, siyasi, sosyal ve ekonomik yapılarını sağlam hukuk kurallarına dayandırmışlardır.
Güçlü hukuk sistemine sahip milletler güçlü, aynı zamanda huzurlu, güvenli ve geleceğe emin adımlarla yürüyen milletler olmuşlardır.
Bu sebeple yeni Türkiye Cumhuriyeti de dünya milletleri arasında güçlü bir biçimde yer almak ve çağdaş bir hukuk sistemi kurmak için birtakım yenilikler gerçekleştirmiştir (Görsel 3.10).
Osmanlı Devleti Dönemi’nde gerek devlet yönetiminde gerekse sosyal hayatın düzenlenmesinde şer’i (dinî) ve örfi (geleneksel) hukuk kuralları geçerli olmuştur.
Fakat Avrupa’da başlayan siyasi, sosyal, teknik ve ekonomik gelişmeler doğrultusunda çağın koşulları da değişmişti.
Bu değişimlere ayak uyduramayan Osmanlı Devleti, idari ve sosyal alanda zorluklar yaşamaya başlamıştı.
1839 Tanzimat Fermanı’yla Osmanlı devlet adamları değişen çağın şartlarına ayak uydurabilmek için hukuki alanda birtakım yenilikler yapma gereğini hissetmişlerdi.
Fakat bu yenilikler köklü olmadığından istenilen sonuçlar elde edilememişti.
Cumhuriyet Dönemi’ne gelindiğindeyse devletin millî egemenlik ilkesi temelinde laik ve millî bir yönetim anlayışıyla yapılandırılması yeni bir hukuk sistemi gerektirmişti.
Batılılaşmak için şer’i ve örfi hukuk yerine aklı ve bilimsel düşünceyi esas alan çağdaş ve laik hukuk kurallarının benimsenmesi hedeflenmişti.
Bilgi Notu Kapitülasyon: Bir ülkede, yabancılara tanınan ayrıcalıklara verilen addır.
Osmanlı Devleti’nde, Klasik Çağdan itibaren yabancı devletlere verilen ekonomik ve hukuki ayrıcalıklar bu isimle anılır.
Bilgi Notu Üniter Devlet: Birlikten yana, merkeziyetçi yönetimi benimseyen devlet sistemidir.
Merkezi idarenin üstünlüğüne dayalı ve idari birimlerin tek merkezde toplandığı devlet yapısıdır.
Üniter devlette devlet, millet ve ülke tektir.
Devleti oluşturan unsurlar bütündür ve bölünemez.