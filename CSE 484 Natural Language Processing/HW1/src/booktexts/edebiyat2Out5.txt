Kelime, “Ne zaman?” sorusuna cevap veriyorsa zarftır, vermiyorsa zarf değildir.
“Akşam, maça gidiyoruz.” cümlesinde “akşam” kelimesi “gitmek” eyleminin “ne zaman” yapıldığını belirttiğinden, zaman zarfıdır.
“Akşam, onun şiirlerinin genel temasıdır.” cümlesinde “akşam” kelimesi isim olarak kullanılmıştır.
Yer-yön zarfları: Fiilleri ve fiilimsileri yer-yön ilgisiyle tamamlayan kelimelerdir.
Fiillere ve fiilimsilere sorulan ve ek almadan “Nereye?” sorusunun cevabı olan “aşağı, yukarı, içeri, dışarı, ileri, geri, öte, beri” kelimelerdir.
“Çocuklar aşağı indi.” cümlesinde “aşağı” kelimesi “inmek” eyleminin “hangi yöne doğru” yapıldığını belirttiğinden yer-yön zarfıdır.
63 2.
ÜNİTE TİYATRO Yer-yön zarfları, adları belirttiğinde sıfat olur; ek aldığında zarf görevinden çıkar.
“Tüpçü, yukarı çıktı.” cümlesinde “yukarı” kelimesi “çıkmak” eyleminin “hangi yöne doğru” yapıldığını belirttiğinden yer-yön zarfıdır.
“Tüpçü, yukarıya çıktı.” cümlesinde “yukarı” kelimesi ek (y-a) aldığından isim olarak kullanılmıştır.
“Tüpçü,yukarı kata çıktı.” cümlesinde “yukarı” kelimesi “kat” ismini belirttiği için sıfat olarak kullanılmıştır.
Azlık-çokluk (miktar) zarfı: Fiilleri ve fiilimsileri, sıfatları, adlaşmış sıfatları ve zarfları miktar yönüyle belirten kelimelerdir.
Azlık-çokluk zarflarını bulmak için ilgili kelimeye “Ne kadar?” sorusu sorulur.
“Az, çok, fazla, pek, azıcık, biraz, oldukça, daha, en…” sıkça kullanılan miktar zarflarıdır.
“Bu çocuk beni çok yoruyor.” cümlesinde “çok” kelimesi “yormak” eyleminin ne kadar yapıldığını belirttiğinden azlık-çokluk zarfıdır.
“En” ve “daha” kelimeleri; sıfatı, adlaşmış sıfatı ve zarfı üstünlük yönüyle belirtir.
Bu durumlarda bu kelimeler üstünlük zarfı olarak adlandırılır.
“Bamya, en lezzetli yemeklerden biridir.” cümlesinde “en” kelimesi “lezzetli” sıfatını üstünlük yönüyle belirtmiştir.
“Ben senden daha çalışkanını gördüm.” cümlesinde “daha” kelimesi “çalışkanını” adlaşmış sıfatını üstünlük yönüyle belirtmiştir.
“Ben hepinizden daha çok uğraştım.” cümlesinde “daha” kelimesi “çok” zarfını üstünlük yönüyle belirtmiştir.
Soru zarfı: Fiilleri soru yoluyla belirten kelimelerdir.
“Çanakkale’ye nasıl gidebiliriz?” cümlesinde “nasıl” kelimesi “gitmek” eyleminin “nasıl” yapıldığını soru yoluyla belirttiğinden, soru zarfıdır.
“Ne” kelimesi cümle içinde değişik görevler kazanabilir.
“Yemek için ne aldın?” cümlesinde soru zamiri, “Ankara’ya ne gün gideceksin?” cümlesinde soru sıfatı, “Burada ne yapıyorsun?” cümlesinde soru zarfı olarak kullanılmıştır.
Çözümlü Örnek Soru Aşağıdaki cümlelerin hangisinde “ne” kelimesi zarf olarak kullanılmıştır?
A) Şimdi nereye gideceksin?
B) Ne tür bilgiler gerekiyor?
C) Akşama ne yiyeceğiz?
D) Çocuklar ne yana gitti?
64 2.
ÜNİTE TİYATRO Çözüm: “Ne” kelimesi A seçeneğinde soru zamiri B ve D’de soru sıfatı, C’de soru zarfı olarak kullanılmıştır.
Cevap: C Çözümlü Örnek Soru Aşağıdaki cümlelerin hangisinde azlık-çokluk zarfı kullanılmıştır?
A) Bu yağmurda oraya nasıl gideceksiniz?
B) Görmeyeli oldukça değişmişsin.
C) Gençler de dışarı çıkacaklar.
D) Çocuk hıçkıra hıçkıra ağlıyor.
Çözüm: A seçeneğinde “nasıl” soru zarfı, B’de “oldukça” azlık-çokluk zarfı, C’de “dışarı” yer-yön zarfı, D’de “hıçkıra hıçkıra” durum zarfıdır.
Cevap: B 1.
Uygulama Aşağıdaki cümlelerde geçen zarfları bularak türlerini belirtiniz.
a.
Arkadaşlar, piknik yerine ne zaman varırız?
( …………………… ) b.
Kazaya karışan arabalardan biri olay yerinden hızla uzaklaştı.
( …………………… ) c.
Orada ne kadar kalacağız, nasıl döneceğiz?
( …………………… ) d.
Bunları neden şimdi söylüyorsun?
( …………………… ) e.
Niçin okullar tatil olur olmaz yazlığa gitmiyorsunuz?
( …………………… ) f.
Saat düzenli çalışmıyordu.
(…………………… ) g. Öğünlerde az yiyor, günden güne kilo kaybediyordu.
( …………………… ) h.
Hatasını anlayıp geri döneceğini düşünmüştüm.
( …………………… ) i.
Bugün size uğrar, ayrıntıları konuşuruz.
( …………………… ) j.
Fazla konuşuyor, etrafına rahatsızlık veriyor.
( …………………… ) k. İki ay önce iş başvurusunda bulunmuş.
( …………………… ) l.
Rahat edemediysen beri gel biraz.
( …………………… ) YAZMA a.
Yazma Tür ve Tekniklerini Tanıma Kısa Oyun Yazma Aşağıdaki aşamalar doğrultusunda 3-5 dakikada oynanabilecek kısa bir oyun yazınız.
65 2.
ÜNİTE TİYATRO Yazmanızı kolaylaştırmak amacıyla aşağıda verilen farklı konu ve dramatik örgü örneklerini inceleyiniz.
Konu Örnekleri • Bilinçli tüketici • İletişim sorunları • Kuşaklar arası çatışma • Teknoloji bağımlılığı • Toplumsal hoşgörü Dramatik Örgü Örnekleri • Osman'ın marketten son kullanım tarihine bakmadan aldığı kek malzemelerinin kullanım süreleri geçmiştir.
• Semiha’nın yetiştiği ortam ile anneannesinin ortamı çok farklı olduğundan bazı konularda anlaşamamaktadır.
• Birbirlerini çok seven Gamze ile Gökhan’ın ekonomik sıkıntılar nedeniyle araları bozulmaktadır.
• 9.
Sınıf öğrencisi Taha, zamanının büyük bir kısmını bilgisayar başında geçirmekte ve dolayısıyla derslerinde gerileme olmaktadır.
• Burcu Hanım yeni kiracısının bazı akşamlar gürültülü toplantılar yapmasına artık tahammül edememektedir.
b.
Yazma Tür ve Tekniklerini Uygulama Yazacağınız oyunun konu ve temasını belirleyiniz.
Oyundaki kişileri, birbirleriyle olan bağlarını, bunların fiziksel ve ruhsal özelliklerini yazınız.
Sahneleri, bu sahnelerde kimlerin rol alacağını, dolayısıyla dramatik örgüyü ve çatışmayı belirleyiniz.
Oyunun konusuna uygun olarak dekor ve kostümle ilgili ayrıntılara yer veriniz.
Oyuncuların diyalog, monolog ve hareketlerine ait betimlemeleri yazınız.
Daha sonra oyununun yazım ve noktalama hatalarını düzeltiniz.
SÖZLÜ İLETİŞİM a.
Sözlü İletişim Tür ve Tekniklerini Tanıma Kısa Oyun Sahneleme Bir oyunun sahnelenmesi, eserde yazılı diyalogların ezberlenerek sahnede tekrarlanması demek değildir.
Sahneleme, birbirini takip eden birçok unsurun bir araya gelmesiyle oluşan bir süreçtir.
Sahne düzeni, dekor ve kostüm hazırlama, ışık ve müzik seçimi, prova 66 2.
ÜNİTE TİYATRO vb.
dikkat edilmesi gereken hususlardır.
b.
Sözlü İletişim Tür ve Teknikleri Yazdığınız oyunu aşağıdaki aşamalar doğrultusunda sahneleyiniz.
• Rol dağılımı yapınız.
Rol dağılımı yaparken tiyatro metninde yer alan karakterlerle oyunu sahnelemek için seçilen kişilerin fiziki ve psikolojik özelliklerinin uyumunu göz önünde bulundurunuz.
• İmkânlarınız dâhilinde oyunun sahne ve dekorunu içeriğe uygun olarak düzenleyiniz.
• Konuya uygun müzik seçimini ve ışık düzeneklerini kurunuz.
• Oyunu sergilemeden önce sahne düzenini, kullanılacak araçları kontrol ediniz.
Birkaç prova yapınız.
• Yazdığınız oyunu sahneleyiniz ve aşağıdaki ölçütlere göre değerlendiriniz.
Kısa Oyun Değerlendirme Ölçütü  Ölçütler Evet Hayır Rol dağılımı yaptım.
Rolümü ezberledim.
Dekor ve kostümü içeriğe uygun olarak hazırladım.
Müzik seçiminde oyunun konusunu göz önünde bulundurdum.
Boğumlama, vurgulama, tonlama ve duraklamaya dikkat ettim.
Rolüme uygun duyguyu yansıttım.
ÖZET Tiyatro, yaşamdan bir kesiti sahnede seyirciler önünde canlandırma sanatıdır.
Tiyatro metni sahnede seyirci önünde oynanmak için yazılır.
Olaylar yazarın ağzından anlatılmaz, oyuncular tarafından izleyiciler önünde canlandırılacak şekilde yazılır.
Türk Edebiyatında Batılı anlamda sahne tiyatrosu Tanzimat Dönemi’nde görülür.
İlk oyunlar önce çeviri daha sonra adapte ve telif eserlerdir.
Şinasi, Batılı anlamda ilk tiyatro eseri olan “Şair Evlenmesi”ni yazmıştır.
Ahmet Vefik Paşa, Namık Kemal, Âli Bey, Teodor Kasap, Abdülhak Hâmit Tarhan ve Recaizade Mahmut Ekrem tiyatro türünde eser veren sanatçılarımızdan bazılarıdır.
II.
Meşrutiyet Dönemi’nde de tiyatro çalışmaları sürmüş, ancak başarılı eserler Cumhuriyet Dönemi’nde verilmiştir.
Müsahipzâde Celâl, Vedat Nedim Tör, Reşat Nuri Güntekin, Faruk Nafiz Çamlıbel, Haldun Taner, Turgut Özakman, Güngör Dilmen, Oktay 67 2.
ÜNİTE TİYATRO Rıfat, Cevat Fehmi Başkut, Necip Fazıl Kısakürek ve Nazım Hikmet bu dönemde tiyatro eseri veren yazarlarımızdan bazılarıdır.
Tiyatronun Yapı Unsurları Tiyatrodaki olay örgüsüne dramatik örgü denir.
Dramatik sanatın temeli çatışmadır.
Olayların dekor ile canlandırıldığı mekâna yer denir.
Göstermeye dayalı bir tür olan tiyatronun yazım tekniği, anlatıya dayalı edebî türlerden farklıdır.
Tiyatro metinlerinde mekânın özellikleri sahnelerin başında verilir.
Kişilerin hareketleri ise ayraç içinde geniş zaman kipiyle gösterilir.
Tiyatroda yer alan diyalog ve monologlar yalın, anlaşılır, kolay söylenebilecek nitelikte olmalıdır.
Bir oyun veya filmin başlıca bölümlerinden her birine sahne denir.
Aşama aşama gelişen tiyatronun her aşaması bir sahnedir.
Tiyatro metinlerinde kişiler; cinsiyetleri, isimleri, yaşları, unvanları, işleri ve birbirleriyle olan ilişkileri şahıslar listesi hâlinde eserin başında verilir.
Ayrıca metin içinde kişiler, repliklerinin başında büyük harflerle adlarıyla belirtilir.
Tiyatroda olay dizisini ortaya çıkaran temel ögeler serim, düğüm ve çözümdür.
Trajedi: Seyircide acıma ve korku duyguları uyandırarak ruhu tutkulardan temizlemek amacıyla yazılan ve kendine özgü katı kuralları olan tiyatro türüdür.
Kahramanları soylu kişilerdir.
Erdeme ve ahlaka değer verilir.
Konular tarihten ve mitolojiden alınır.
Vurma, yaralama ve öldürme gibi olaylar sahnede seyircilerin gözleri önünde sergilenmez; olaylar seyirciye hissettirilir.
Kaba sözlere yer verilmez.
Beş bölümden oluşur ve manzum olarak yazılır.
Üç birlik kuralına uyulur.
Komedi: İnsanların ve olayların gülünç taraflarını ortaya koyan sahne eseridir.
Amacı, kişilerin ya da toplumun gülünç yanlarını ortaya koyarken seyirciyi güldürme yoluyla düşündürmek ve doğru yola yöneltmektir.
Kahramanları, genellikle halkın arasından seçilir.
Her türlü kaba söze ve şakaya yer verilir.
Konular günlük hayattan alınır.
Kavga ve yaralama gibi eylemler sahnede canlandırılır.
Beş bölümden oluşur.
Manzum olarak yazılır.
Üç birlik kuralına uyulur.
Dram: Yaşamın acıklı ve gülünç yönlerini bir arada bulunduran tiyatro türüdür.
Karakterler, halkın her kesiminden olabilir.
Olaylar, günlük hayattan ya da tarihin herhangi bir devrinden seçilebilir.
Vurma ve öldürme gibi acı veren olaylar sahnede oluş hâlinde gösterilebilir.
Perde sayısı oyun yazarının isteğine bağlıdır.
Hem şiir hem de düzyazıyla yazılabilir.
Üç birlik kuralına uyma zorunluluğu yoktur.
68 2.
ÜNİTE TİYATRO ÖLÇME DEĞERLENDİRME 1.
Oyunlarıyla tiyatromuza önemli katkıda bulunan ...... ilk dönemde yazdığı Masum Katiller, Kanaviçe, Duvarların Ötesi gibi eserlerde olaylar arasında mantık bağı gözeten klasik oyun kurgulama yöntemine başvurmuştur.
Konu seçimi, olaylara yaklaşımı, geçmiş olaylarla şimdikiler arasında köprü kurmaya elverişli anlatımıyla düşündürücü olduğu kadar eğlendirici bir yazardır.
Bu parçada boş bırakılan yere aşağıdakilerden hangisi getirilmelidir?
A) Turgut Özakman B) Güngör Dilmen C) Haldun Taner D) Recep Bilginer 2.
Düşünce ve duyguları müzik veya türlü eşyalar eşliğinde bazen dansla bazen de gövde ve yüz hareketleriyle yansıtmayı amaçlayan oyundur.
Söz kullanılmayan bu oyunda yüz mimikleri, el, kol ve beden hareketleriyle tema anlatılmaya çalışılır.
Bu parçada sözü edilen aşağıdakilerden hangisidir?
A) Dram B) Pandomim C) Tuluat D) Trajedi 3.
Bayram: Gel yavrum… Yirmi beş seneden beri hasret olduğun baban benim.
Gel yavrum, gel… (Kollarını açar.)
Mehmet: (Haykırarak) Babacığım… (Koşar, sarılır.)
Bayram: Yarabbi… lütfu ihsana payan yoktur.
(Tekrar öper, kucaklar, hıçkıra hıçkıra ağlar.)
Bu parçadan hareketle aşağıdakilerin hangisine ulaşılamaz?
A) Kişi isimlerinin konuşmaların başında verildiğine B) Oyuncuların hareketlerinin ayraç içinde açıklandığına C) Dekor ve sahne ayrıntılarına yer verildiğine D) Konuşma dilinin kullanıldığına 69 2.
ÜNİTE TİYATRO 4.
Aşağıdakilerden hangisi trajedinin özelliklerinden biri değildir?
A) Seyircide korku ve acıma hislerini uyandırmak amacıyla yazılır.
B) Kahramanları tanrılar ya da soylu kimselerdir.
C) İşlenmiş, kusursuz bir üslubu vardır.
D) Üç birlik kuralına uyma zorunluluğu yoktur.
5.
Aşağıdaki cümlelerin hangisinde durum zarfı vardır?
A) Olanlardan sonra buralarda kalamazdı.
B) Gün boyu çamurlara bata çıka yürüdüler.
C) Tanımaya çalıştı, ama onu hatırlamadı.
D) Göçmen kuşlar yaz sonu güneye göç etti.
6.
Aşağıdaki cümlelerin hangisinde yer-yön zarfı vardır?
A) Toplantıya katılmadan dışarı çıkarız.
B) Bu akşam birlikte yemek yediler.
C) Yağmur başlamadan eve gidelim.
D) Buraları bir de yaz gelince görmelisin.
7.
Aşağıdaki cümlelerin hangisinde azlık-çokluk zarfı kullanılmamıştır?
A) Saygı konusunda birazcık konuşuldu.
B) Bugünlerde kendini fazla yorma.
C) Görmeyeli oldukça güzelleşmişsin.
D) Arkadaşlar, ileri gidebilir misiniz?
70 2.
ÜNİTE TİYATRO 8.
Aşağıdaki cümlelerin hangisi “çok” zarfı, bir sıfatı nitelemiştir?
A) Çok konuşan insan, çok hata yapar, unutma!
B) Son zamanlar da çok uyuyordu.
C) Düğünde çok güzel bir elbise giymişti.
D) Hikâyeler sayılamayacak kadar çoktu.
9.
Aşağıdaki cümlelerin hangisinde bir yazım yanlışı vardır?
A) Son bir hafta elektrik kesintileri sıklaştı.
B) Ona artık kolay kolay inanmayacağım.
C) Kalan işleri yetiştirmeğe bakacağız artık.
D) Gelebilecek misin sen de bizimle?
10.
Ay ( ) Şimdi deli olacağım ( ) Bakkallar gelmeyecek mi ( ) söz kesmeyecek miyiz ( ) Oğlanı şunlara hayırlısıyla bir içgüveysi versem de kurtulsa çocuk ( ) Bu parçada yay ayraçla gösterilen yerlere sırasıyla aşağıdaki noktalama işaretlerinden hangisi getirilmelidir?
A) (!
), (.
), (,), (?
), (.)
B) (,), (!
), (,), (?
), (.)
C) (!
), (…), (,), (?
), (.)
D) (!
), (.
), (,), (?
), (…) 11.
Aşağıdaki cümlelerin hangisinde bir noktalama yanlışı vardır?
A) Hatice Hanım, mesleğini çok seven biriydi.
B) Ben birkaç gün sonra; gelmeye razı oluyorum.
C) Nihayet biz de insanız değil mi arkadaş?
D) Bizim kanaryalardan biri kuluçkaya yatmış.
71 2.
ÜNİTE TİYATRO CEVAP ANAHTARI 1.
Metin “Hurrem Sultan” Metni Anlama ve Çözümleme Soruları Cevap Anahtarı 1.
Şehzade Mustafa’nın öldürülmesi, Şehzade Bayezid’in İstanbul’a gelmesi, Annesi (Hurrem) ve eniştesinden (Rüstem) hesap sorması, Annesi ve eniştesinin Bayezid’in davranışlarından endişelenmesi.
2.
Bayezit:Cevval, kardeşlerini seven, hesap soran, gözü kara, kızgın, olayları iyi çözümleyen, sözü esirgemeyen biridir.
Hurrem: Telaşlı, çocuklarını koruyan, ortamı sakinleştirmeye çalışan, teselli eden biridir.
Rüstem: Teskin eden, çözüm bulmaya çalışan, hatasının bilincinde olan biridir.
3.
Tiyatro metinlerinde oyuncuların hareketleri, yansıtacakları duygular vb.
küçük açıklamalar yay ayraç içinde verilir.
4.
Kahramanlar padişah, padişah hanımı, damadı ve şehzade gibi soylu kişilerdir.
5.
Oyunun konusu 16. yy.ın ikinci yarısında Osmanlı Sarayı’nda geçmektedir.
2.
Metin “Ah Şu Gençler” Metni Anlama ve Çözümleme Soruları Cevap Anahtarı 1.
Öğrenci yoruma bırakılmıştır.
2.
Oyunda; seslenmeler, uyarmalar, karşı tarafı yanlış anlama vb.
unsurlar metne komiklik kazandırmıştır.
3.
Aile içi iletişim kopukluğu konusu işlenmiştir.
4.
Yazar bu parçada “Çocuklarınızı nasıl yetiştirirseniz öyle muamele görürsünüz.” iletisini vermek istemiştir.
5.
Herkes kendi istediğinin olmasında dayatırsa iletişimde kopukluklar yaşanır.
Kişiler kendi işlerini hep başkasına yaptırmaya çalışıyor.
Bu durumda çatışma çıkıyor.
6.
Öğrenci yorumuna bırakılmıştır.
3.
Metin “Paydos” Metni Anlama ve Çözümleme Soruları Cevap Anahtarı 1.
Onu fakir görüyor bu yüzden hep küçümser bir eda ile konuşuyor.
Böyle davranmasının nedeni ise kendisinin zengin bir tüccar olmasıdır.
2.
Murtaza Bey ile karısı arasında sağlıklı bir iletişimden söz edilemez çünkü karısı hep kendi bildiğini konuşuyor, kocasını yapmak istemediği işlere zorluyor, onu dinlemiyor.
3.
Metnin türü dram olduğundan acıklı bölümler de vardır.
Şöyle ki üniversite mezunu bir öğrencinin iş sahibi olamaması, bir öğretmenin kazancından dolayı küçük görül- 72 2.
ÜNİTE TİYATRO mesi vb.
4.
Murtaza Bey ile karısı arasında ve Murtaza Bey ile Hacı Bey arasında geçmektedir.
5.
Tema cimrilik, tür olarak da komedidir.
1.
Uygulama Aşağıdaki cümlelerde geçen zarfları bularak türlerini belirtiniz.
a. ne zaman (soru zarfı) b. hızla (durum zarfı) c. ne kadar (miktar zarfı), nasıl (soru zarfı) d. neden (soru zarfı), şimdi (zaman zarfı) e. niçin (soru zarfı), okullar tatil olur olmaz (durum zarfı) f. düzenli (durum zarfı) g. az (miktar zarfı) h. geri (yer-yön zarfı) i. bugün (zaman zarfı) j. fazla (miktar zarfı) k. iki ay önce (zaman zarfı) l. beri (yer-yön zarfı), biraz (miktar zarfı) 2.
Ünite Sonu Ölçme ve Değerlendirme 1 2 3 4 5 6 7 8 9 10 11 A B C D B A D C C A B NELER ÖĞRENECEĞİZ?
Bu üniteyi tamamladığınızda; - Biyografi ve otobiyografiyi, - Tezkire, monografi, öz geçmiş/CV, hâl tercümesi ve portreyi, - Edat, bağlaç ve ünlemi, - Öz geçmiş/CV, portre yazmayı, - Kendinizi ya da yakından tanıdığınız birini tanıtabilmeyi öğreneceksiniz.
3.
ÜNİTE BİYOGRAFİ - OTOBİYOGRAFİ 74 3.
ÜNİTE BİYOGRAFİ - OTOBİYOGRAFİ OKUMA 1.
Metin Hazırlık Bir kişinin bir başkasını anlatırken, tanıtırken nesnel olup olamayacağı konusunda ne düşünüyorsunuz?
RUŞEN EŞREF ÜNAYDIN-HAYATI VE ESERLERİ (18 Mart 1892-21 Eylül 1959) (…) 1892 yılında doğan Ruşen Eşref, beş altı yaşlarında annesini kaybetmiştir.
Babasının Almanya’ya gitmesi üzerine yalnız kalan çocuğun yetiştirilmesini amcası Tevfik Paşa üzerine aldı.
Ruşen Eşref 1900 yılında girdiği Galatasaray Sultanisi’ni 1911’de Türkçe ve Fransızca bölümlerinden diploma alarak bitirdi.
1914 yılında da İstanbul Darülfûnunu Edebiyat Fakültesi’nden mezun oldu.
Aynı yıl öğretmenlikle çalışma hayatına başlayan Ruşen Eşref 1920 yılına kadar sırası ile Galatasaray Sultanisi’nde, Askeri Baytar Mekteb-i Alisi’nde, Darülmuallimin-i Aliye’de Türkçe, Fransızca dil ve edebiyat öğretmenliği yaptı.
Aynı yıllarda İstanbul’daki yabancı okullardan Rus, İngiliz, High School, Alman Lisesi ve Robert College’de Türkçe öğretmenliği vazifesinde de bulundu.
Ruşen Eşref’in yazı hayatı da öğretmenlik hayatı ile birlikte başladı.
1914 yılından itibaren imzası sıra ile Servet-i Fünûn, Donanma, Türk Yurdu, Talebe Defteri mecmualarında ve Vakit gazetesinde sık sık görülmeye başladı.
Mülakatlar” başlıkları altında çıkan röportajları ile üne kavuşan muharrir 1915 yılında Yeni Mecmua’nın “Çanakkale” Özel sayısında neşrettiği “Anafartalar Kumandanı Mustafa Kemal ile Mülakat”la bu büyük Türk askerini ilk defa Türk okuyucusuna tanıttı.
Ruşen Eşref, 1918 yılı baharında, devrin bahriye nazırı Cemal Paşa’nın davetlisi ve Vakit gazetesinin muhabiri olarak Batum’a gitti.
Bu gezi ile ilgili intibalarını “Anadolu Kıyılarında” başlığı altında neşretti.
Bu yazılarda Zonguldak’tan Batum’a kadar Karadeniz 75 3.
ÜNİTE BİYOGRAFİ - OTOBİYOGRAFİ sahillerinin bazı vilayetleri hakkında çeşitli bilgiler verdi.
Bilhassa Rus işgal kuvvetlerini ve Ermenilerin Trabzon’un çevresinde yaptıkları mezalimi anlattı.
Aynı yılın sonbaharında, bu defa Yeni Gün muhabiri olarak güney ve kuzey Kafkasya’ya gönderilen muharrir, bu yolculuğunu konu alan yazılarını da “Kafkasya’da Bir Cevelan” başlığı altında, birkaç bölüm hâlinde yayımladı.
Bu yazılarda da Bakü merkez olmak üzere Kafkasya’nın sosyal ve siyasi durumu hakkında bilgiler verdi, intihalarını anlattı.
(…) Ruşen Eşref 21 Eylül 1959 tarihinde vefat etti.
Eserleri Diyorlar ki: Muharririn 1916-1918 yılları arasında, devrin ünlü şair ve edipleriyle yaptığı mülakatları ihtiva eder.
Bu mülakatlar daha önce Servet-i Fünûn, Donanma, Türk Yurdu mecmuaları ile Vakit gazetesinde neşrolunmuştur.
İki Saltanat Arasında: Sultan Reşad’ın ölümünü, Sultan Vahideddin’in cülus ve kılıç alayını tasvir eden küçük bir eserdir.
İçindeki yazılar daha önce Vakit gazetesi ile Talebe Defteri mecmuasında neşrolunmuştur.
Bunların dışında yazarın “Geçmiş Günler, İstiklal Yolunda, Damla Damla, Anafartalar Kumandanı Mustafa Kemal ile Mülâkat, Boğaziçi-Yakından” gibi eserleri de vardır.
Ruşen Eşref ÜNAYDIN Hazırlayan: Necat Birinci Metinde Geçen Kelime ve Kelime Grupları cülus: Hükûmdarlık tahtına çıkma, tahta oturma.
neşrolunmak: Yayımlanmak.
mecmua: Dergi.
muharrir: Yazar.
sultanî: 1908’den sonra Osmanlı ülkelerinde, bugünkü lise dengi öğretim kurumu.
mezalim: Zulümler, haksızlıklar, kıyımlar.
Bilgi Kutusu Biyografi (Yaşam öyküsü) Edebiyat, sanat, siyaset, ticaret gibi alanlarda haklı bir üne kavuşmuş, tanınmış insanların hayatlarını, eserlerini, başarılarını okuyucuya duyurmak amacıyla yalın bir dille, tarafsız bir görüşle anlatan inceleme yazılarına biyografi denir.
Eskiden bu tür yazılara ''tercüme-i hâl'' denirdi.
76 3.
ÜNİTE BİYOGRAFİ - OTOBİYOGRAFİ  Biyografiler; yaşamı yazılan kişinin kendisi tarafından değil, onunla ilgili araştırma yapan, bilgi ve belgelere ulaşan veya onun yaşamına yakından tanıklık etmiş kişiler tarafından kaleme alınır.
Biyografilerde tarafsız ve gerçekçi olunmalı, bilgi ve belge, tanıklara, kanıtlara dayandırılmalıdır.
Biyografide kronolojik sıra izlenebilir.
Kişi tüm yönleriyle tanıtılır; kişinin önemi, değeri, benzerlerinden farkı belirtilir.
Öznel bir tutumdan uzak durulan biyografilerde; kişinin yaşamı, aşırı yerme ve övmelerden uzak tutularak açık, sade bir dille anlatılır.
Metni Anlama ve Çözümleme 1.
Okuduğunuz metinde kimin yaşam öyküsü anlatılmıştır?
Bu kişinin yaşam öyküsünün okuyucuya katkısı ne olabilir?
2.
Okuduğunuz metinde anlatım kim tarafından yapılmıştır?
3.
Metni dil ve anlatım özellikleri bakımından değerlendiriniz.
77 3.
ÜNİTE BİYOGRAFİ - OTOBİYOGRAFİ 2.
Metin Hazırlık İnsanlar neden kendi yaşam öykülerini yazma gereği duyarlar?
SUYU ARAYAN ADAM Namazgâh yerine, kafamda birbirini tutmaz, çelişmeli duygular içinde vardık.
Burası, buraların tabii, hatta tarihî bir toplantı yeriydi.
Hiç kimse söylemeden, hiç kimse emir vermeden, her zaman, askerler, göçler, pazar, panayır yerlerine inen yolcular, araba kafileleri hep burada toplanırlardı.
Galiba bir büyük çiftliğe ait olan bu subaşı, eskiden de orduların, kervanların konakladığı bir yer olsa gerekti.
Çayırlarında atlar, develer istedikleri gibi yayılabilirlerdi.
Şimdi artık seyrekleşmiş, azametlerini kaybetmiş gibi görünen ulu ağaçların gölgesinde, kim bilir kaç defa otağlar kurulmuştu.
Yeniçeriler, sipahiler konaklamıştı.
Yahut hünkâr veya serdar alayları Tuna’ya, Ukrayna’ya, Alaman içlerine giderlerken buradan süzülüp geçmişlerdi... Katıldığımız kafile çayırlığa varınca, her tarafta dövülen davullar, çalınan zurnalar sustu.
Sonra namazgâhtan gür bir ezan sesi duyuldu.
Kafileler köy köy çayırlıkta saf bağlamaya başladılar.
Kadınlar en arkada ayrı sıralar meydana getiriyorlardı.
Uzun siyah feraceleri, beyaz yahut abanî yaşmaklarıyla dalgalanan bu kadın sıralarının uzaktan güzel, tesirli bir görünüşü vardı.
Çocuklar ya analarının ya babalarının yanlarında sıralara sokulmuşlardı.
Ezan sona erince, imamın arkasında saf tutan müezzinlerle köy hocaları hep birden tekbir almaya başladılar.
Bütün saflar onlara katıldılar.
Bazen inip bazen gürleşen, fakat tesiri ve azameti daima artan bu tekbir sesleri, çayırları dolduran cemaati baş döndürücü havası içine sardıktan sonra, dalga dalga ovalara, sırtlara doğru yayılıyordu.
Dağlara, geçitlere çarpan ve oralardan geri gelen yankılarla yeni tekbir sesleri birbirine karıştıkça havayı, anlatılması kabil olmayan: bir ahenk dolduruyordu.
Bu ilâhî gök gürültüleri içinde, bu subaşına ulaşırken yollarda kafamda çarpışan çelişmeli düşünceler birer birer kayboldu.
Şimdi içimde eski cenklerin kılıç, kalkan sesleriyle, gürz ve topuz çatırtılarını duyar gibi oluyordum.
Çocukluğumda o kadar inanarak dinlediğim şeyler, gökten inen yeşil kaftanlı meleklerle gaziler, şehitler hayalimde gene canlanmaya başladılar.
Şimdi kafamda, ne bu harbin bir türlü anlayamadığım gayesi veya gayesizliği vardı.
Ne dökülecek kanları, ne çöllerde, bozkırlarda kaybolacak hayat dalgalarını düşünebiliyorum.
Kendimi gittikçe coşan, kanatlandırıcı bir rüzgârın akışına bırakmıştım.
Milletin asırlardır o kadar şikâyetsiz tahammül ettiği ve onun bütün tarihini teşkil eden “ebedî seferberlik” in gerçek manasını artık sezinliyor gibiydim.
Bir de dayanıklılık kaynağıydı!
Bu kaynak devamını ve kuvvetini, burada gördüğüm bu mahşerî coşkunluk hâlinden 78 3.
ÜNİTE BİYOGRAFİ - OTOBİYOGRAFİ alıyordu.
Bu belki bir düşünceydi.
Fakat ne var ki gerçek olsa gerekti.
Tekbirlerden sonra iki rekât namaz kılındı.
İmamın her söylediğini bütün müezzinler tekrarlıyorlardı.
Bunun arkasından cemaatin, doğruluş, eğiliş ve secdeye kapanış hâlinde dalgalanması, taşması geliyordu.
Ben de her secdede alnımı yeşil, serin çimenlere koydukça, kendimi burada harekete gelen bu dağ gibi dalganın bir zerresi gibi hissediyordum.
Ruhumda gurur ve emniyet rüzgârları esiyordu... Namazdan sonra gene fetih duaları okundu.
Tövbe edildi.
Son Fatiha’nın bitmesiyle beraber, davul zurnaların hep birden “ey gaziler”i vurması, köy bayraktarlarının cemaatlerini toplamaları ve kafilelerin kaza merkezi yolu üstünde yerlerini almaları bir oldu.
Şevket Süreyya AYDEMİR, Suyu Arayan Adam Metinde Geçen Kelime ve Kelime Grupları cenk: Savaş, kavga.
gürz: Silah olarak kullanılan ağır topuz.
kaftan: Çoğu ipek bir çeşit uzun, süslü üst giysisi.
seferberlik: Bir ülkenin silahlı kuvvetlerini savaşa hazır duruma getiren, ülkenin ekonomisini, yönetimini savaş gereklerine uyacak duruma sokan hazırlık ve önlemlerin tümü.
topuz: Ucu top biçiminde eski bir silah.
Bilgi Kutusu  Otobiyografi (Öz Yaşam Öyküsü) Bir kişinin, hayatıyla ilgili dönemleri bütün ilginç yönleriyle geniş şekilde yazmasıyla oluşan yazılara otobiyografi denir.
Otobiyografi için de hâl tercümesi ifadesi kullanılmıştır.
Otobiyografide doğumdan itibaren otobiyografinin yazıldığı ana kadar yaşananlardan anlatmaya değer olanlar yazılır.
Çoğu zaman sanatçı kendisiyle beraber aile büyüklerinden ve sosyal çevresinden, aile içi durumlarından da söz eder.
Edebiyat, sanat, siyaset, spor gibi değişik alanlarda ünlü bir kişi; diğer insanlarca bilinmeyen yönlerini, başarısını nelere borçlu olduğunu ve nasıl kazandığını anlatmak amacıyla otobiyografisini yazar.
Otobiyografiler her ne kadar öznel bir anlayışla kaleme alınsa da gerçekler göz ardı edilmemelidir.
Bütün bu iyi niyete rağmen otobiyografiler öznel eserler olarak kabul edilir.
Çünkü kişi kendisini anlatmaktadır ve bunu yaparken tarafsız davranamaz.
79 3.
ÜNİTE BİYOGRAFİ - OTOBİYOGRAFİ Roman, hikâye gibi tahkiye kurgusu içerisinde, olay anlatımı üslubuyla kişiyi bir roman kahramanı gibi olayların içindeki konumlarıyla sunan eserlere de “edebî biyografi” ya da “biyografik roman” denir.
Oğuz Atay‘ın “Bir Bilim Adamının Romanı “adlı romanı da bu türün en iyi örneklerindendir.
Yazar bu romanında hocası Mustafa İnan’ı merkez alarak bir dönemin idealist neslinin hayatını yansıtmıştır.
Biyografi ve Otobiyografi Tarzında Yazılan Eserler Biyografi ve otobiyografi türü, hikâye ve romanlarda biçim olarak benimsenmiş-tir.
Sanatçılar, bazı hikâyelerinde tanıdıkları kişilerin ya da kendi hayat hikâyelerinden kesitler sunarak biyografi ve otobiyografi tarzından faydalanmıştır.
Necati Cumalı (Viran Dağlar); Hıfzı Topuz (Gazi ve Fikriye); Ayşe Kulin (Adı Aylin, Füreya, Köprü, Türkan, Veda-Esir Şehirde Bir Konak); Beşir Ayvazoğlu (Bozgunda Fetih Rüyası); Attilâ İlhan (Allah'ın Süngüleri-Reis Paşa, Gazi Paşa); Sadık Yalsızuçanlar (Gezgin, Cam ve Elmas, Anka); İskender Pala (Şah ve Sultan); Sinan Yağmur (Aşkın Gözyaşları) biyografik biçimde yazılmış romanlara örnek olarak gösterilebilir.
Necip Fazıl Kısakürek (Kafa Kâğıdı); Abidin Dino (Kısa Hayat Hikâyem), Aziz Nesin (Böyle Gelmiş Böyle Gitmez), Şevket Süreyya Aydemir (Suyu Arayan Adam) otobiyografik tarzda yazılmış romanlara örnek olarak gösterilebilir.
Monografi: Ünlü bir kimsenin hayatını, kişiliğini, eserlerini, başarılarını ayrıntılarıyla ele alan veya bilimsel bir alanda özel bir konu ya da sorun üzerine yazılan inceleme yazısına monografi denir.
Monografilerde kişi veya eser her yönüyle incelenir; araştırılır.
Ancak bu şekilde ele alınan konunun o ana kadar gizli kalmış yönleri, tarafları belirlenir ve ortaya konur.
Ayrıca sanatçı inceleniyorsa o sanatçıyı diğer sanatçılardan ayıran özel bilgilere ulaşılmış olur.
Portre: Bir kimseyi karakteristik özellikleriyle okuyucuya tanıtmak amacıyla yazılan edebî yazılara portre denir.
Gözlemin esas olduğu bu tür yazılar roman, hikâye, biyografi, otobiyografi, anı, gezi yazısı gibi türlerin içinde yer alır.
Konusuna göre “fiziksel (tensel) portre” ve “ruhsal (tinsel, moral) portre” olmak üzere ikiye ayrılır.
Ancak edebî eserlerde genellikle “fiziki portre” ile “ruhi portre” iç içe bulunur.
Portrelerden hikâye, roman, masal, biyografi gibi türlerde çokça yararlanılır.
Fiziksel (tensel) portre: Kişinin sadece dış görünüşünün, boyunun, yüzünün, giyinişinin, hareketlerinin anlatıldığı portrelerdir.
Ruhsal (tinsel, moral) portre: Kişinin iç dünyasının, alışkanlıklarının, duygularının, fikirlerinin, zayıf taraflarının vs. anlatıldığı portreye denir.
Bu portrede; kişinin ahlakı, alışkanlıkları, düşünceleri ilginç bir üslupla anlatılır.
ŞEVKET SÜREYYA AYDEMİR (1897-1976) Eğitimci ve iktisatçı olarak devlet hizmetinde görev alan Şevket Süreyya, Kadro dergisi kurucularındandır.
80 3.
ÜNİTE BİYOGRAFİ - OTOBİYOGRAFİ “Toprak Uyanırsa” romanında bir Anadolu köyünün bir aydının öncülüğüyle kalkınmasını ele aldı.
“Tek Adam”da Mustafa Kemal’in, “İkinci Adam”da İsmet İnönü’nün hayat hikâyesini anlattı.
“Menderes’in Dramı, Makedonya’dan Orta Asya’ya Enver Paşa” adlı biyografi eserlerinde kahramanlarının ayrıntılı hayat hikâyelerini işledi.
Bu eserlerinde Birinci Meşrutiyet’ten günümüze kadar Türk toplumunun geçirdiği değişmeleri ve yaşanan olayları dile getirir.
Bunların dışında “Kırmızı Mektuplar ve Son Yazılar, İnkılap ve Kadro, Kahraman Doğmalıydı” adlı eserleri de vardır.
Metni Anlama ve Çözümleme 1.
Okuduğunuz metinde olay ve durumlar kim tarafından anlatılmıştır?
2.