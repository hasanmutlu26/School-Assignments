DÜŞÜNELİM 30 bilinen bu seferin ardından Avusturya barış istemek zorunda kalmıştır.
Taraflar arasında 1533 tarihinde İstanbul Antlaşması imzalanmıştır.
Bu antlaşmayla Avusturya Kralı Ferdinand, Yanoş’un krallığını tanıyacak ve Osmanlı Devleti’ne yıllık vergi ödeyecekti.
Avusturya Kralı protokol bakımından Osmanlı veziriazamına eşit sayılacaktı.
Osmanlı Devleti ile Habsburg Hanedanlığı arasında başlayan barış süreci Macar tahtında bulunan Yanoş’un ölümü üzerine bozulmuştur.
Avusturya Kralı Ferdinand, Budin’i tekrar kuşatmıştır.
Bunun üzerine Kanuni Sultan Süleyman, Macaristan sorununu kesin olarak çözmek için 1541 yılında sefere çıkmıştır.
Ferdinand kuşatmayı kaldırarak geri çekilmişse de Macaristan’ı ele geçirmeye yönelik saldırılarını devam ettirmiştir.
Osmanlı-Avusturya Savaşları 1562 yılına kadar devam etmiştir.
Zigetvar Seferi (1566): Ferdinand’ın ölümünden sonra yerine geçen oğlu yükümlülüklerini yerine getirmeyince Kanuni Sultan Süleyman 1566 yılında yeniden Avusturya üzerine sefere çıkmıştır.
Doğu Avrupa’da hâkimiyeti sağlamak için Kanuni Sultan Süleyman, Zigetvar Kalesi’ni kuşatmıştır.
Kuşatma sürerken Kanuni vefat etmiştir (Görsel 1.7).
Doğu Avrupa’ya hâkimiyet kurmak için yapılan mücadeleler uzun yıllar devam etmiştir.
Osmanlı Devleti’nin Habsburg Hanedanlığı ile imzalamış olduğu İstanbul Antlaşması neden önemlidir?
Bu antlaşmanın imzalanması Osmanlı Devleti’nin askerî ve siyasi alanda güçlü olduğunu gösterir mi?
DÜŞÜNELİM Görsel 1.7: Kanuni Sultan Süleyman’ın Zigetvar’daki Anıtı 31 5.3.Osmanlı-Safevi İlişkileri Osmanlı-Safevi ilişkileri Yavuz Sultan Selim döneminde başlamıştı.
Yavuz Sultan Selim’in Safeviler üzerine sefere çıkmasının nedeni Şiilik propagandası yaparak Sünnî Osmanlı Devleti’ne karşı bir güç oluşturmaktı.
Doğudaki Şii tehlikesini yakından takip etme imkânı bulan Yavuz Sultan Selim, 1514 tarihinde Çaldıran Muharebesi’ni yaparak Safevilerin Anadolu’yu ele geçirme çabalarını boşa çıkarmıştı.
Safevilerin Anadolu’yu ele geçirme çabaları Kanuni Dönemi’nde de devam etmiştir.
Şah İsmail’den sonra yerine geçen Şah Tahmasb, Anadolu’da ayaklanmalar çıkartmaya başlamıştır.
Bunun üzerine Kanuni Sultan Süleyman, batıdaki Habsburglarla yürüttüğü mücadeleden fırsat buldukça Safeviler üzerine seferler düzenlemiştir.
Bu seferler sonucunda Tebriz, Azerbaycan, Bağdat ve Basra Osmanlı Devleti’ne geçmiştir.
Safevilerin barış istemesi üzerine iki devlet arasında 1555 yılında Amasya Antlaşması imzalanmıştır.
Bu antlaşma ile güç üstünlüğü doğu yönünde Osmanlı Devleti’ne geçmiştir.
Doğu Anadolu, Tebriz ve Azerbaycan Osmanlı Devleti’ne bırakılmıştır.
Bu antlaşma ile Basra Körfezi’nin kontrolü Osmanlı Devleti’nin eline geçmiştir.
5.4.Ekonomi Politikaları Osmanlı Devleti ticaret yollarının kontrolünü sağlamak ve uzun süreli stratejik ortaklık kurmak amacıyla yabancı bir devlete kapitülasyon adı verilen imtiyazlar vermiştir.
Bu imtiyazlar verilirken ilgili devletten sağlanacak siyasi ve ekonomik çıkarlar göz önünde bulundurulmuştur.
Osmanlı Devleti’nde ilk ticari imtiyazlar İstanbul’un fethedilmesinden sonra Venedik ve Cenevizli tüccarlara verilmiştir.
Fatih Sultan Mehmed tarafından verilen bu imtiyazlar ticaretin geliştirilmesine yöneliktir.
II.
Bayezid döneminde Venedik ve Fransa’ya benzer nitelikte imtiyazlar verilmiştir.
Yavuz Sultan Selim de Venediklilere verilen imtiyazları yenileyerek bu uygulamayı devam ettirmiştir.
Kanuni Dönemi’nde Osmanlı Devleti’nin sınırlarının genişlemesiyle birlikte devlet teşkilatı olgunluğa ermiş; devlet siyasi ve ekonomik imtiyazlar vermek suretiyle uzun vadeli stratejik ortaklıklar kurulur.
Kanuni Dönemi’nde verilen kapitülasyonlar sistematik bir hâle getirilmiştir.
Bu dönemde kapitülasyonlar yabancıların hak ve yükümlülüklerini belirleyen bir yapıya dönüştürülmüştür.
Fransa ile Almanya arasındaki mücadelede Alman İmparatoru Şarlken’e Fransa Kralı Fransuva esir düşmüştür.
Fransuva’nın Şarlken’e esir düşmesi üzerine Fransuva’nın annesi Kanuni’den yardım talep etmiştir.
Fransuva’nın Şarlken’in elinden kurtarılmasıyla başlayan Türk-Fransız yakınlaşması 1536 yılında Osmanlı Devleti’nin Fransa’ya adli ve mali kapitülasyonlar vermesiyle farklı bir boyut kazanmıştır.
Bu ayrıcalıklar kapitülasyonlar olarak tarihteki yerini almıştır.
Kapitülasyon Antlaşması’na göre Fransız bayrağı taşıyan bütün gemiler Osmanlı limanlarında serbestçe ticaret yapabilecektir.
Osmanlı sınırlarında yaşayan Katoliklere ibadet özgürlüğü sağlanacaktır.
Fransız vatandaşların kendi aralarındaki davalara Fransız hakimler bakacaktır.
Fransa’ya giden Osmanlı vatandaşları aynı haklardan yararlanacaktır.
Kapitülasyonlar Kanuni ile Fransuva’nın hayatta kalma süresince geçerli olacaktır.
32 Bu kapitülasyonlar 1569’da ve daha sonraki yıllarda yenilenmiştir.
Kanuni’nin Fransa’ya kapitülasyonlar vermesinin temelinde ticaret yollarının kontrolünü sağlama düşüncesi bulunmaktadır.
Ümit Burnu’nun bulunmasıyla Akdeniz ticaretinin eski önemini kaybetmesi üzerine bu ticari ayrıcalıklar verilmiştir.
Akdeniz ticaretinin yeniden canlandırılması ve Baharat Yolu üzerinden tüccarların gelerek ticaretin artırılması amaçlanmıştır.
Fransa’ya kapitülasyonların verilmesinin siyasi amaçları da bulunmaktadır.
Osmanlı Devleti, Fransa’yı yanına çekerek Avrupa’da oluşması muhtemel olan Kutsal İttifak’ın önüne geçmeyi amaçlamıştır.
Osmanlı Devleti Kanuni Dönemi’nde Habsburgların saldırıları karşısında Fransızları kendi hâllerine bırakmamıştır.
Fransa da kapitülasyonlardan elde ettiği ayrıcalıkları kaybetmemek için diğer Avrupa devletleri karşısında Osmanlı Devleti’nin yanında yer almıştır.
6.
OSMANLI DEVLETİ’NİN DÜNYA GÜCÜ HÂLİNE GELMESİ Osmanlı Devleti sınırlar genişledikçe topraklarını korumak ve yeni fetihler yapabilmek amacıyla güçlü bir donanma oluşturmaya çalışmıştır.
Kuruluş yıllarında kendi oluşturduğu küçük donanmasını Türk beyliklerinin denizcilik birikimlerinden faydalanarak geliştirmiştir.
Fatih Sultan Mehmed döneminde donanma, ateşli silahlarla güçlendirilmiştir.
II.
Bayezid’in izlediği stratejik politikalar sayesinde tersane sayısı artırılmış, büyük gemiler ve uzun menzilli toplar kullanılmıştır.
Osmanlı Devleti, II.
Bayezid döneminde denizlerde Venedik, Ceneviz, İspanya ve Portekiz donanmalarına karşı mücadele etmiştir.
Denizlerdeki mücadeleler Osmanlı Devleti’nin 15 ve 16. yüzyıllardaki stratejik rakiplerine karşı üstünlük kurmasını sağlayacak politikalara dönüşmüştür.
1519’da Habsburglardan V. Karl ile birlikte Fransa Kralı I. François, Mukaddes Roma-Germen İmparatorluğu tahtına adaylıklarını açıklar Avrupa’nın bütün güçlerini Osmanlılara karşı seferber edeceklerine dair söz verirler.
Ancak iki Avrupa hükümdarının birbirine düşmesi Osmanlılara fayda sağlamıştır.
Rodos’un Fethi (1522): Yavuz Sultan Selim’in Mısır Seferi sonucunda Hindistan’dan Doğu Akdeniz limanlarına kadar Baharat Yolu’nun denetimi Osmanlıların eline Osmanlı Devleti’nde Kanuni Dönemi’nde siyasi sınırların genişlemesi ve devlet teşkilatında olgunluğa erişilmiş olmasının sonuçları neler olabilir?
DÜŞÜNELİM 33 geçmişti.
Mısır’ın alınmasıyla İstanbul ile Mısır arasında deniz ticareti yoğunlaşmıştı.
Deniz yolu üzerindeki Rodos Adası’na hâkim olan Saint Jean (Sen Jan) şövalyelerinin elinde bulunmaktaydı.
Şövalyelerin ticaret gemilerine zarar vermesi üzerine Kanuni Sultan Süleyman, Rodos üzerine harekete geçti.
Beş ay süren kuşatmanın ardından Rodos fethedilmiştir.
Böylece Mısır deniz yolunun güvenliği sağlanmıştır.
Preveze Deniz Muharebesi (1538): Kanuni Dönemi’nde Osmanlı Devleti mücadelesini yalnız karada değil denizlerde de devam ettirmiştir.
Alman İmparatoru Şarlken, İspanya Krallığı ile birlikte kurdukları donanmanın başına ünlü denizci Andrea Doria’yı (Andre Dorya) getirmiştir.
Andrea Doria komutasındaki müttefik donanması 1532’de Mora kıyılarına saldırarak Osmanlıların elinde bulunan İnebahtı ve Koron kalelerini almıştır.
Bunun üzerine Kanuni Sultan Süleyman, Barbaros olarak tanınan Hızır Reis’i İstanbul’a çağırmıştır.
1532’de İstanbul’a doğru yola çıkan Barbaros döneminin deneyimli denizcilerinden on sekiz kaptan ile birlikte İstanbul’a doğru yola çıkmıştır.
Andrea Doria üzerine gitmiştir.
Doria İtalya’ya kaçmıştır.
1533 yılında İstanbul’a gelen Hızır Reis, Kanuni Sultan Süleyman tarafından kaptanıderyalığa getirilmiştir.
Hızır Reis, kaptanıderya olduktan sonra Barbaros Hayreddin Paşa olarak anılmıştır.
Barbaros’un Osmanlı donanmasının başına geçmesiyle Osmanlılar denizde de hâkimiyet kurmaya başlamıştır.
Barbaros, Akdeniz’de faaliyet gösteren denizci akıncılarını kendisine bağlayarak donanmasını güçlendirmiştir.
Osmanlılar tarafında bu gelişmeler yaşanırken papanın öncülüğünde İspanya, Venedik, Malta Şövalyeleri, Portekiz, Cenova gibi devletler bir araya gelerek Osmanlılara karşı bir ittifak oluşturmuştur.
Avrupa devletleri ittifak yapmalarına rağmen aralarında birbirlerine karşı güven duymuyorlardı.
Barbaros düşman donanması arasındaki bu durumun farkında idi. Haçlı donanmasının başına Andrea Doria getirildi.
Düşman donanmasının hareket etmesi kararlaştırıldı.
Barbaros, Haçlı donanmasının harekete geçtiğini haber alınca İstanbul’dan ayrılmıştır.
Barbaros komutasındaki Osmanlı donanması 24 Eylül 1538 tarihinde Preveze Limanı’na ulaşmıştır.
Haçlı donanması sayıca üstün ve daha Barbaros kardeşler olarak tanınan İshak, Hızır Reis, Oruç Reis ve İlyas Reis Osmanlı denizciliğinin önemli isimlerindendir.
İshak Midilli’de kalmıştır.
İlyas, II.
Bayezid döneminde deniz savaşında şehit düşmüştür.
Oruç Reis, 1518’de İspanyollarla yaptığı mücadelede şehit olmuştur.
BİLGİ KUTUSU 34 büyük gemilere sahip idi. Barbaros, Haçlı donanmasının üstünlüğünden dolayı açık denizlerde karşılaşmak istememiştir.
Barbaros, Preveze Körfezi’nin içinde büyük gemilerin geçemeyeceği bir sığlığın arkasına gizlenerek düşmanın açık vermesini beklemiştir.
Haçlı donanması Preveze açıklarından ayrılmıştır.
27 Eylül’de Barbaros, güçlükle ilerleyen Haçlı donanmasını takip etmiştir.
Barbaros Hayreddin Paşa komutasındaki Osmanlı donanması Andrea Doria komutasındaki 262 gemiden oluşan haçlı donanmasını Preveze önlerinde yakalayarak 28 Eylül 1538’de büyük bir bozguna uğratmıştır (Görsel 1.8).
Preveze Deniz Zaferi sonucunda Osmanlı Devleti Akdeniz’de bulunduğunu göstermiştir.
Zaferin kazanıldığı 28 Eylül günümüzde Türk Denizcilik Günü olarak kutlanmaktadır.
Trablusgarp’ın Fethi (1551): Preveze Zaferi’nden sonra Venedik Osmanlılarla müttefik hâline gelmiştir.
Osmanlı Devleti, İstanbul’dan Cezayir’e kadar bütün Akdeniz’i kontrol altına almıştır.
Barbaros Hayreddin Paşa’nın ölümünden sonra yerine Turgut Reis geçmiştir.
Turgut Reis, İspanyollar tarafından Tunus topraklarından çıkarılmaya çalışılmıştır.
İspanyolların saldırması üzerine Turgut Reis yenilerek çekilir ancak bu durum Turgut Reis’i yıldırmaz.
İspanyollar tarafından kontrol edilen Akdeniz’de mücadelesine devam eder.
Piyale Paşa ve Uluç Ali Paşa ile birlikte Rodos üzerine 1551 yılında bir sefer düzenlemiştir.
Bu sefer sonucunda Rodos’u fethederek Trablusgarp’ı almıştır.
Turgut Reis, bu başarısından dolayı Kanuni Sultan Süleyman tarafından Trablusgarp Beylerbeyi olarak atanmıştır.
Cerbe Deniz Savaşı (1560): Trablusgarp Beylerbeyi olan Turgut Reis, Kuzey Afrika kıyılarının güvenliğini sağlamak için Cerbe Adası’nın alınması gerektiğini biliyordu.
Bundan dolayı İspanyolların elinde bulunan adayı kuşattı.
Kuşatmanın başlamasının ardından haçlı donanmasının gelmesi üzerine kuşatmayı kaldırarak İstanbul’dan yardım talep etti.
Bu yardım talebinin ardından Kaptanıderya Piyale Paşa donanmanın başında Cerbe Adası önlerine gelerek Haçlıları bozguna uğratmıştır.
Malta Kuşatması (1565): Malta Adası, Saint Jean şövalyelerinin elinde bulunuyordu.
Şövalyeler Osmanlı Devleti’nin Akdeniz’deki hâkimiyetinin önünde engel oluşturmaktaydı.
Kaptanıderya Piyale Paşa, Avrupa devletlerinin üs olarak kullandıkları bu adayı kuşatmıştır ancak kış şartlarından dolayı kuşatmayı kaldırmak zorunda kalmıştır.
Görsel 1.8: Preveze Deniz Zaferi 35 Görsel 1.9: İnebahtı Deniz Muharebesi Sakız Adası’nın Fethi (1566): Malta’nın kuşatılmasından bir yıl sonra kaptanıderya Piyale Paşa Osmanlı Devleti’ne vergisini ödemeyen Cenevizlilerin elindeki Sakız Adası’nı kuşatmıştır.
Ada, Cenevizliler ile savaş yapılmadan fethedilmiştir.
Kıbrıs Adası’nın Fethi (1571): Yavuz Sultan Selim döneminde Memlûk Devleti’nin ortadan kaldırılmasından sonra Venedik onlara verdiği Kıbrıs vergisini Osmanlı Devleti’ne ödemeye başlamıştır.
Doğu Akdeniz’in hâkimiyetinin sağlanması açısından Kıbrıs’ın Venediklilerin elinde bulunması sakıncalı görülmüştür.
1569 yılında Fransa ile kapsamlı bir kapitülasyon imzalanması Kıbrıs’ın alınması için hazırlıkların yapıldığını göstermektedir.
1570 yılında Mısır’dan şeker ve pirinç getiren bir geminin Kıbrıs’ta barınan korsanlar tarafından zapt edilmesi üzerine Kıbrıs Seferi’ne karar verilmiştir.
Kıbrıs’ın Fethi için Lala Mustafa Paşa görevlendirilmiştir.
On bir ay süren kuşatmanın ardından 1571 yılında Kıbrıs’ın Fethi gerçekleştirilmiştir.
Kıbrıs’ın fethedilmesinin ardından Anadolu’dan önemli sayıda Türk getirilerek adada iskânı sağlanmıştır.
İnebahtı Deniz Muharebesi (1571): Kıbrıs’ın büyük bir bölümünü kaybeden Venedik, Osmanlı Devleti ile gizliden gizliye barış görüşmeleri yürütüyordu ancak 1571 Nisan’ında Venedik, Osmanlı Devleti ile barış yapmaktan vazgeçti.
Hızlanan diplomatik görüşmeler sonunda papalık, İspanya ve Venedik’in katıldığı haçlı ittifakı oluşturuldu.
Haçlı donanması Osmanlı donanması üzerine harekete geçti.
Osmanlı donanması kaptanıderya Müezzinzâde Ali Paşa komutasında Kıbrıs yakınlarında İnebahtı’ya ulaştı.
Haçlılar Osmanlı donanması ile İnebahtı’da karşılaşmaya karar verdiler.
Don Juan komutasındaki haçlı donanması ile Osmanlı donanması İnebahtı Körfezi önlerinde karşılaştı.
Haçlı donanması 243 gemi, 37.000 askerden oluşurken Osmanlı donanması 230 gemi ve 25.000 askerden oluşmaktaydı.
Haçlılar, İnebahtı önlerinde Osmanlı donanması karşısında üstünlük sağladılar (Görsel 1.9).
İnebahtı Deniz Muharebesi’nde Osmanlı donanmasının büyük bir kısmı yok edilmiştir.
190 Osmanlı gemisi batmış veya haçlıların eline geçmiştir.
Kaptanıderya Müezzinzâde Ali Paşa ve yüzlerce Osmanlı amirali şehit düşmüştür.
Donanmamızdaki 20.000 asker şehit olurken 3845 asker Haçlılara esir düşmüştür.
36 İnebahtı Deniz Muharebesi Osmanlı Devleti’nin denizlerde uğradığı ilk büyük yenilgidir.
Osmanlı Devleti yeni bir donanma hazırlıklarına başlamıştır.
Uluç Ali Paşa 28 Ekim 1571 tarihinde Cezayir Beylerbeyliği ile birlikte kaptanıderyalığa getirildi.
Venedik, İnebahtı Deniz Muharebesi’nin ardından Osmanlı yönetiminin niyetini anlamak ve kendi lehlerine barış antlaşması yapmak için İstanbul’da bulunan elçisini görevlendirmiştir.
Venedik elçisi Barbaro ile Sokullu Mehmet Paşa arasında görüşmeler yapılmıştır.
Sokullu, elçiye “Sizden bir krallık yer almakla, bir kolunuzu kesmiş olduk.
Siz ise donanmamızı mağlup etmekle sakalımızı tıraş ettiniz.
Kesilmiş bir kol yerine gelmez, ama tıraş edilmiş sakal evvelkinden daha gür çıkar.” cevabını vermiştir.
1571 yılının kış ayları donanma için hazırlık yapmakla geçirildi.
Anadolu’nun birçok bölgesinden gemi yapımı için gerekli malzemeler tersanelere gönderildi.
13 Haziran 1572 tarihinde 20.000 asker konulmuş 250 kadırgadan oluşan Osmanlı donanması Kılıç Ali Paşa komutasında denize açılmıştır.
Osmanlı Devleti’nin İnebahtı Deniz Muharebesi’nin ardından 250 kadırgalık yeni bir donanma hazırlamış olması düşmanlarının gözünü korkutmuştur.
Donanmanın hazırlanmasının ardından Venedik ile Osmanlı Devleti arasında 7 Mart 1573’te antlaşma imzalanmıştır.
Fas’ın Osmanlı Himayesine Girmesi (1576): Osmanlı Devleti, Venedik ile antlaşma yaptıktan sonra İspanyolların elinde bulunan Tunus’u ele geçirmiştir.
Tunus’un alınmasıyla Osmanlı Devleti’nin Kuzey Afrika kıyılarındaki toprakları birleştirilmiştir.
1576 yılında Osmanlı Devleti, Fas’ı Portekizlilerin istilasından kurtarmıştır.
Fas, Osmanlı himayesi altına girmiştir.
Fas’ın alınmasıyla Osmanlı Devleti’nin sınırları batıda Atlas Okyanusu’na kadar genişlemiştir.
6.1.Osmanlı’nın Stratejik Politikaları Osmanlı Devleti 15 ve 16. yüzyıllardaki stratejik rakiplerine karşı kara ve deniz ticaret yollarını kontrol altına alma siyaseti takip etmiştir.
Fatih Sultan Mehmed ile başlayan süreç II.
Bayezid, Yavuz Sultan Selim İnebahtı Deniz Muharebesi’nin kaybedilmesi Osmanlı deniz gücünü nasıl etkilemiş olabilir?
DÜŞÜNELİM İnebahtı Muharebesi’nden sonra dağılan Osmanlı donanmasını toparlamakla görevlendirilen Uluç Ali Paşa’ya hizmetlerinden dolayı “Kılıç” unvanı verilmiştir.
BİLGİ KUTUSU 37 dönemlerinde de devam etmiştir.
Yavuz Sultan Selim bu politikasını gerçekleştirmek amacıyla Mısır üzerine sefere çıkmıştır.
Ege Adaları, Bizans hâkimiyeti altında iken Venedik ve Ceneviz gibi güçlü denizci devletlerin aralarında mücadele sebebi olmuştur.
Bu devletler Doğu Akdeniz’de önem taşıyan ticarete egemen olmak istiyorlardı.
1390 yılında Gelibolu tersanesinin inşasına başlanmasıyla birlikte Osmanlı Devleti Anadolu’nun batısındaki kıyıları ve limanları hâkimiyeti altına almaya başlamışlardır.
İstanbul’un Fethi’nden sonra denizcilik faaliyetleri artmaya başlamıştır.
Osmanlı Beyliği’nin teşekkülünde denizciliğe pek önem verilmemekle birlikte beyliğin genişlemesi ile gemicilik faaliyetleri de başlamıştır.
Bu faaliyetler sonucunda gözler adalara çevrilmiştir.
İstanbul’un Fethi sırasında Bizans’ın elinde İmroz, Limni ve Taşoz Adaları bulunuyordu.
Diğer adalar ise Venedik, Ceneviz ve Rodos şövalyeleri arasında paylaşılmıştı.
Osmanlı Devleti, Ege’de bulunan adaların üzerine kuvvet göndererek adaların teker teker alınmasını sağlamıştır.
Adaların Osmanlı hâkimiyetine girmesi devletin uyguladığı uzun vadeli politikalarının başlangıcını oluşturmaktadır.
Osmanlı Devleti bu politikası sayesinde adaların hâkimiyetini ele geçirerek bütün denizlerin hâkimiyetini sağlamış olacaktır.
Denizlerdeki bu yaklaşım Osmanlı Devleti’nin uzun süreli olarak denizlerde hâkim olmasını sağlayacak ve dünya gücü hâline gelmesinde etkili olacaktır.
Osmanlı-Venedik: Osmanlı Devleti’nin Venedik ile ilişkileri Fatih Sultan Mehmed döneminde başlamıştır.
Akdeniz ticaretinin canlandırılması amacıyla yapılan hareketlenme 1463 yılından 1479 yılına kadar devam edecek olan savaşların yaşanmasına neden olmuştur.
Bu savaşlar sonucunda üstünlüğü ele alamayacağını anlayan Venedik, Osmanlı Devleti ile barış antlaşması yapmak zorunda kalmıştır.
Osmanlı-Ceneviz: Osmanlı Devleti’nin Ceneviz ile ilişkileri ticari ilişkiler biçiminde 14. yüzyılda başlamıştır.
İki devlet arasındaki iş birliği ve ortak çalışma 15. yüzyılda çıkar çatışmasına dönüşmüştür.
İlişkiler bu yüzyılın ortalarında oldukça ileri düzeydedir.
İki devlet arasında yapılan görüşmelerde Ceneviz, Osmanlı Devleti’nin stratejik rakibi olmasına rağmen uygulanan politik yaklaşımlardan dolayı Ceneviz’in devletin yanına çekilmesi gerçekleştirilmiştir.
Cenevizliler bu yakınlaşmanın sonucunda ticari çıkarlarını korumayı isterken birtakım ekonomik ayrıcalıklar elde etmişlerdir.
Ceneviz Hükûmeti’nin takip ettiği politikalar iki devlet arasındaki ilişkilerin uzun süre devam etmesini sağlamıştır.
İstanbul’un fethedilmesinin ardından Cenevizliler Doğu Akdeniz, Adalar Denizi ve Karadeniz'i terk etmek zorunda kalır.
1453 yılından itibaren başlayan bu dönüşümün tamamen gerçekleşmesi 1475 yılına dek sürmüştür.
Cenevizliler Akdeniz’i ekonomik olarak kontrolleri altında bulundurduklarından politik gelişmelerde de söz sahibiyken sahayı terk etme sürecinde Akdeniz'in politik gelişmelerindeki siyasi nüfuzlarını İspanyollara devretmişlerdir.
Cenevizliler, 1481 yılından sonra doğudaki ilişkilerini savunma müdahaleleri ve Türklerle ticari alışveriş ile sınırlandırmıştır.
Cenevizliler ekonomik alandaki kontrolleri dolayısıyla Akdeniz’deki politik gelişmelerde söz sahibi olmuşlardır.
38 Osmanlı-Portekiz: Portekizliler, 16. yüzyılın başlarından itibaren Hint deniz yollarına hâkim olmaya başlamışlardır.
Bu hâkimiyet Akdeniz ticaretinin büyük bir darbe almasına neden olmuştur.
Hint Deniz Seferleri başarılı olmamasına rağmen Osmanlılar Hindistan’dan Akdeniz’e mal akışını sağlamışlardır.
Portekizlilerle yapılan mücadeleler sonucunda Yemen ve Habeşistan’da Osmanlı hâkimiyeti kurulmuştur.
Osmanlı-İspanya: Yavuz Sultan Selim, Osmanlı Devleti’nin deniz aşırı ülkelerini birleştirmek amacıyla Akdeniz hâkimiyetini ele geçirmek istemiştir.
Yavuz Sultan Selim Safeviler ve Memlûklerin tehlikelerini azaltmaya çalışmıştır.
Orta ve Batı Akdeniz, Hristiyan dünyasının etkisi altında kalmıştır.
Osmanlılar ile İspanyolların askerî, siyasi ve coğrafi çıkarlarının aynı alanda örtüşmesi iki devlet arasında açık bir çatışma ortamı oluşturmuştur.
Venedik ile 1502 yılında yapılan savaşın sona ermesi Osmanlılar ile İspanyolların etki alanını sınırlandırmıştır.
Yavuz Sultan Selim döneminde İspanya, Akdeniz sularındaki siyasi ve ekonomik gelişmeler sürecini deniz korsanlığı faaliyetleriyle yönlendirmeye çalışmıştır.
Buradaki hâkimiyet korsanlık biçiminde gelişmiştir.
Yavuz Sultan Selim; Venedik, Cenova ve Rodos Adası’ndan gelen korsan gemilerine karşı koymak için yeni bir donanma oluşturma politikası geliştirmiştir.
Yavuz Sultan Selim’in Safevi ve Memlûk tehlikelerini ortadan kaldırmak için yoğunlaşması Akdeniz hâkimiyetinin Hristiyan dünyasının etkisi altında kalmasına neden olmuştur.
Kanuni Sultan Süleyman döneminde denizlerdeki fetihler yeni seferlerin düzenlenmesini sağlamıştır.
Kutsal Roma İmparatorluğu’nun Cezayir önlerinde yenilmesi Barbaros’un deniz gücünün ve yeniçeri kuvvetlerinin yenilmezlik unvanının artmasını sağlamıştır.
Osmanlı-Habsburg: Kanuni döneminde Osmanlıların asıl hedefi Batı olmuştur.
Bu dönemde Habsburg İmparatorluğu akrabalık bağıyla Avrupa’nın büyük bir kısmına sahip olmuştur.
Osmanlı fetih politikası Macaristan içerisine ilerleme sürecini başlatmıştır.
Mohaç Muharebesi’nin kazanılmasının ardından Macaristan’ın Osmanlı Devleti’ne katılması Osmanlı-Avusturya ilişkilerini fiilen başlatmıştır.
Kanuni Sultan Süleyman döneminde Osmanlı Devleti, Habsburglara karşı üstünlüğünü kabul ettirmiştir.
Osmanlı Devleti 1529 I. Viyana Kuşatması ve 1532 Alman Seferi’nin ardından 1533 yılında İstanbul Antlaşması’nı imzalayarak Avusturya’ya karşı yaptığı savaşları bitirmiştir.
Avusturya, Macaristan üzerindeki Osmanlı hâkimiyetini kabul etmekle birlikte Macaristan üzerindeki iddialarından vazgeçmemiştir.
Bunun üzerine taraflar karşı karşıya gelmişler ve 1547 yılındaki antlaşmaya kadar devam etmiştir.
Bu antlaşmadan sonra da Habsburglar ile Osmanlı Devleti arasındaki ilişkiler düzelmemiş ve yeni antlaşmalar imzalanmıştır.
Osmanlı Habsburg ilişkileri II.
Selim döneminde de devam etmiştir.
1568 yılında taraflar arasında Edirne Antlaşması imzalanmıştır.
Bu antlaşma sekiz yıl geçerli olmasına rağmen süresi dolmadan Avusturya’nın talebi üzerine sekiz yıl geçerli olacak şekilde 1574 ve 1576 yıllarında Avusturya ile iki yeni antlaşma daha imzalanmıştır.
1576 yılında imzalanan antlaşma sonucunda sınırlarda sorunlar meydana gelmiştir.
Bu durum 1592 yılında savaşların yeniden başlamasına neden olmuştur.
39 Osmanlı-Safevi: Yavuz Sultan Selim döneminde Safevi tehlikesi ortadan kaldırılmıştı.
Kanuni döneminde mecbur olmadıkça İran üzerine sefere çıkılmamıştır.
Kanuni döneminde İran üzerine 1533 yılında iki ordu ile Irakeyn Seferi’ne çıkmıştır.
Bu dönemde Osmanlı Devleti’nin temel politikasını Batı ile olan ilişkiler belirlemiştir.
Bu seferde sonuç alınamamıştır.
1548 ve 1553 yıllarında iki İran seferine daha çıkılmıştır.
Bu sefer Osmanlı topraklarına saldıran Safevilere cevap vermek amacıyla yapılmıştır.
Bu seferlerin sonucunda Osmanlı Devleti ile İran arasında 29 Mayıs 1555’te Amasya Antlaşması imzalanmıştır.
Bu antlaşma ile Osmanlı Devleti Safevilere karşı dostane bir siyaset takip etmiştir.
Safevilerle yapılan mücadele Osmanlı Devleti’nin dinî-siyasi anlayışının değişmesine neden olmuştur.
6.2.
Osmanlı Siyasetinin Etkileri Roma Katolik Kilisesi’ne Karşı Ortodoksluğun ve Protestanlığın Himaye Edilmesi: Osmanlıların Balkanlarda görünmesi ile birlikte Ortodoks halk, papalıkla Macar Krallarının Katoliklik propagandasından ve onlara mezhep değiştirmeleri için yapılan baskıdan kurtulmuştur.
Devlet, Ortodoks Kilisesi’ne karşı koruyucu bir politika gütmüş, kilisenin bütün ayrıcalıklarını ve hiyerarşisini aynen tanımıştır.
İstanbul’un fethedilmesi için yapılan hazırlıklar esnasında Bizans İmparatoru, Osmanlılara karşı şehri savunmak amacıyla ittifak arayışına girmişti.
Bu ittifak arayışı içinde Bizans İmparatoru, papaya başvurarak Ortodoks Kilisesi’ni Vatikan ile birleştirmeye hazır olduğunu bildirmişti.
Kuşatma için yapılan hazırlıkların tamamlanması üzerine kiliselerin birleştirildiği ilan edildi.
Papanın ve Avrupa’nın ileri sürdüğü şartlara göre Ortodoks Kilisesi’nin lağvedilmesi ve mensuplarının Katolikliği kabul etmesi isteniyordu ancak bu durum tartışmalara neden olmaktaydı.
“Ayasofya’da bir kardinal külâhı yerine, Türk sarığı görmeyi tercih ederim!” sözü sürekli tekrarlanıyordu.
Türklerin dinlere saygılı olmalarından hareketle Ortodoksluğun kurtulma çaresi belliydi.
İstanbul’un Fethi’nin ardından şehre giren II.
Mehmed, ilk cuma namazını Ayasofya’da kıldı.
Fetihten sonra pek çok kiliseye dokunulmamıştır.
İstanbul’un fethedilmesinin ardından Roma döneminden kalan kiliselerden yüz kadar kilise Rumlara bırakılmıştır.
Rumların ihtiyacından fazla olan kiliselerin bir kısmı camiye dönüştürülürken bir kısmı yeni getirilen Ermenilere, bir kısmı Türk Ortodokslara tahsis edilmiştir.
Fatih dönemiyle birlikte Türkler Roma Katolik Kilisesi’ne karşı Ortodoksları korumaya ve himaye etmeye başlamışlardır.
Katoliklerin düşünemedikleri biçimde Ortodoksluk himâye edilmiştir.
Katolik Kilisesi’nin başında bulunan papanın fikir ve vicdan hürriyeti karşısında gösterdiği taassup Protestanlığın meydana çıkmasına etken olmuş ve milyonlarca Hristiyan papalıktan ayrılmıştır.
İstanbul’da bulunan Patrikhanenin korunması Ortodoksların minnetini kazandırmıştır.
Avrupa Monarşilerinin Varlıklarını Devam Ettirmeleri: Kanuni döneminde Habsburglar, Avrupa’da akrabalık ilişkileri kurarak siyasi varlıklarını devam ettirmekteydi.
Habsburgların önündeki en büyük engel Fransa ve İngiltere gibi monarşiler idi. Osman- 40 lıların Avrupa’daki mücadeleye karışması siyasi dengenin bozulmasına neden olmuştur.
Osmanlıların Habsburglarla mücadele etmesi sonucunda İngiltere ve Fransa yaşam alanını genişletmeye başlamıştır.
Osmanlıların Alman imparatoru Şarlken’e yaptığı baskılar sonucunda Fransa rahat bir nefes alabilmiştir.
Osmanlıların Habsburgların Alman kanadını yıpratmaları sonucunda Protestanlık Almanya’da yayılma imkânı bulmuştur.
Afrika’daki Müslümanların Himaye Edilmesi: Türkler tarihleri boyunca Afrika’nın değişik yerlerine yayılmışlardır.
Mısır, Türklerin Afrika’nın değişik yerlerine yayılmalarında merkez olarak görülmüştür.
Türkler, Afrika kıtasının farklı istikametlerine yayılmaya başlamıştır.
Bir taraftan Akdeniz’in güney sahillerini takip ederek kıtanın batısına doğru ilerlemiş Atlas Okyanusu sahillerine kadar ulaşılmıştır.
Diğer taraftan Kızıldeniz’in batı sahilinden güneye doğru giderek Hint Okyanusu sahilleri boyunca ilerlemiştir.
Mısır’ın Memlûklerin elinden alınmasından sonra Osmanlı Devleti bu topraklar üzerinde hâkim olmuştur.
Kuzey ve Doğu Afrika Osmanlı Devleti’nin idaresine girmiştir.
Osmanlılar; Mısır, Habeş, Cezayir, Trablusgarp ve Tunus eyaletlerini sâlyâne (senelik maaş) usulü ile idare ettiler.
Osmanlı Devleti, Afrika topraklarındaki Müslümanları himaye etmişlerdir.
16. yüzyılda Afrika kıtası otuz iki eyalete ayrılmış ve Arap nüfusun yaşadığı on üç eyaletin dördünü Mısır, Trablusgarp, Tunus ve Cezayir oluşturmuştur.
16. yüzyılda Afrika’daki Müslümanların neredeyse tamamı Osmanlı Devleti’nin hâkimiyetine girmiştir.
Burada yaşayan Müslümanlar Osmanlı padişahını halife olarak kabul etmişler ve onun adına camilerinde hutbe okutmuşlardır.
Habeşistan, Afrika’da 16. yüzyıl boyunca çok geniş topraklarda hüküm sürmüştür.
Hristiyan Habeş Krallığı’nın Afrika’da yaşayan Müslümanlarla mücadeleleri Osmanlı Devleti tarafından engellenmiştir.
Hatta Osmanlı Devleti, burada yaşayan Müslümanlara ateşli silah kullanmalarını öğretecek eğitici kimseler göndererek bölgedeki varlıklarını uzun süre devam ettirmelerini sağlamıştır.
7.
KARA VE DENİZ POLİTİKALARI 7.1.Kıta Gücü Olarak Osmanlı Osmanlı Devleti kurulduğu dönemde deniz gücüne sahip değildi.
Sınırların genişlemesiyle birlikte topraklarını korumak ve denizlerde fetihler yapabilmek amacıyla donanmanın varlığına ihtiyaç duyuldu.
Karesioğulları Beyliği’nin alınmasıyla birlikte Osmanlı Devleti donanmaya sahip oldu.
Donanmanın geliştirilmesi için tersaneler yaptırıldı.
Osmanlı Devleti öncelikli olarak bir kıta gücü olarak ortaya çıkmıştır.
Dönemin diğer büyük kıta güçleri arasında İspanya yer almaktadır.
Kıta gücüne sahip olan iki devlet, denizlerde gücü elde tutabilmek için mücadele etmişlerdir.
İki kıta gücü olarak ortaya çıkan İspanya ve Osmanlı Devleti; Akdeniz’deki güçlerini piyadeler üzerine dayandırmıştır.
1502 yılında Venedik ile yapılan savaşın sona ermesi iki karasal gücün etki alanının sınırlandırmıştır.
İspanya ve Osmanlı Devleti’nin etrafındaki etki alanlarını denetim altında tutmak için mücadele etmeleri deniz gücünün geliştirilmesine ve stratejik noktaların Osmanlı Devleti’nin uyguladığı uzun vadeli strateji dünya gücü hâline gelmeyi nasıl etkilemiş olabilir?
DÜŞÜNELİM 41 fethedilmesi çabasına neden olmuştur.
Osmanlı Devleti’nin kıta gücüne karşı İspanyollar ve Portekizler doğrudan rakipleri hâline gelmiştir.
Osmanlı Devleti’nin batı yönünde ilerlemesiyle birlikte Avusturya (Habsburg İmparatorluğu), Macaristan, Almanya gibi kıta gücüne sahip olan devletlerle mücadele etmek durumunda kalmıştır.
7.2.Coğrafi Keşifler Avrupalılar 15. yüzyılın sonlarına doğru yeni deniz yolları ve kıtalar keşfetmiştir.
Yeni keşiflerin yapılmasıyla birlikte bu coğrafyalara doğru yayılma eğilimi göstermiştir.
Bu hareket coğrafi keşifler olarak adlandırılmaktadır.
Avrupalı krallar, Asya ve Afrika ülkelerinin altın, gümüş gibi kıymetli madenlerini ele geçirerek nüfuzlarını güçlendirmek istiyorlardı.
İpek, baharat, şeker gibi mallara da sahip olmayı arzuluyorlardı.
Bu ticaret mallarını ele geçirmeleri ancak İpek ve Baharat Yolu’nun ele geçirilmesi ile mümkün olabilirdi.
İpek ve Baharat Yolu’nun denetiminin Türklerin elinde bulunmasından dolayı Avrupalılar alternatif yollar aramaya başladılar.
Avrupalıların amacı doğunun zenginliklere kolayca ulaşıp sahip olmaktı.
Orta Çağ’da Avrupalılar dünyanın düz bir tepsi biçiminde olduğunu düşünüyorlardı.
Antik Yunan ve Roma bilginlerinin yazdıkları eserlerin okunmasıyla dünyanın yuvar-lak olduğunu öğrenen Avrupalılar bilimsel çalışmaları yakından takip etmeye başladılar.
Deniz kıyısından uzaklaşmaya korkan insanlar bilgi sahibi olmaya başladıkça deniz ile ilgili düşüncelerinde değişiklik oldu.
Denizlere dayanıklı gemilerin yapılması, coğrafya bilgisinin gelişmesi ve cesur gemicilerin yetişmesi coğrafi keşiflerin yapılmasında etkili olmuştur.
Coğrafi keşiflerin başlatılması Portekiz sayesinde olmuştur.
Portekiz ihtiyaç duyduğu kaynaklara ulaşabilmek için yayılma politikası izlemiştir.
İlk olarak Batı Afrika kıyılarına ulaşmışlardır.
Portekizli gemici Vasco de Gama (Vasko dö Gama) Ümit Burnu’nu geçerek Harita 9: Coğrafi Keşifler 42  Hindistan’a ulaşmayı başarmıştır.
Portekizliler Basra Körfezi’nin ve Kızıldeniz’in kontrolünü ele geçirmişlerdir.
İspanya da Portekiz gibi zenginlik kaynaklarına ulaşmayı amaçlıyordu.
Cenovalı denizci Kristof Kolomb dünyanın yuvarlak olduğuna ve sürekli batıya giderse Hindistan’ın zenginliklerine ulaşacağına inanmaktaydı.
1492 yılında İspanya adına deniz yolculuğuna çıktığında Kuzey Amerika kıyılarına ulaşmıştır.
Buranın Hindistan olduğunu düşünen Kristof Kolomb, yeni bir kıta keşfettiğinin farkına varmamıştır.
Kristof Kolomb’un ölümünden sonra Americo Vespucci (Ameriko Vespuçi) buranın yeni bir kıta olduğunu ilan etmiştir.
Kıtaya onun adından dolayı “Amerika” denilmiştir.
İspanya adına yapılan Coğrafi Keşifler’den biri de Macellan’ın dünyayı dolaşmasıdır.
Macellan sürekli batıya doğru yol almıştır.
Macellan’ın Filipinler’de yerlilerle girdiği çatışmada öldürülmesi üzerine dünya turunu 1522 yılında Del Kano tamamlamıştır.
Bu tur sonucunda dünyanın yuvarlak olduğu kanıtlanmıştır.
İspanya ve Portekiz öncülüğünde başlatılan Coğrafi Keşifler’e İngiltere ve Fransa da katılmıştır.
İngilizler Kuzey Amerika’nın doğu kıyılarına, Fransızlar Kanada’ya yerleşmiştir.
Coğrafi Keşifler ile Osmanlı Devleti’nin Akdeniz’deki hâkimiyetinde birtakım değişiklikler yaşanmıştır.
Coğrafi Keşifler ile yeni yolların bulunmasıyla eski ticaret yolları önemini yitirmiştir.
İpek ve Baharat Yolları gibi Akdeniz’e açılan eski ticaret yolları canlılığını kaybetmiştir.
Osmanlı Devleti’nin elinde bulunan bu yolların önemini yitirmesi Osmanlı ekonomisini olumsuz etkilemiştir.
Osmanlı Devleti bu yollardan aldığı gelirlerden yoksun kalmakla birlikte, Akdeniz’deki ticari hâkimiyetini kaybetmiştir.
Akdeniz’de bulunan Venedik, Cenova, Marsilya gibi ticaret merkezleri önemini kaybederken Atlas Okyanusu kıyılarında bulunan Lizbon, Bordo, Rotterdam gibi limanlar önemli birer ticaret merkezi hâline gelmiştir.
7.3.Hint Deniz Seferleri Coğrafi Keşifler ile Vasco de Gama’nın, Afrika’nın güneyini dolaşarak Hindistan’a ulaşması yeni ticaret yollarının bulunmasını sağlamıştır.
Portekizliler sömürgecilik faaliyetlerine başlayarak Hindistan’da koloniler kurmuşlardır.
Bununla birlikte Basra Körfezi ve Kızıldeniz gibi önemli su yollarının girişlerini kontrol altına almışlardır.
Portekizlilerin bu tutumundan dolayı Hindistan’da bulunan Gücerat Sultanı ve Baharat Yolu üzerinden mal taşıyan tüccarlar Osmanlılar ve Memlûklerden yardım istemiştir.
Kanuni Dönemi’nde Osmanlılar Müslümanlara yardım etmek ve Baharat Yolu’nun güvenliğini sağlamak amacıyla harekete geçmişlerdir.
Osmanlı Devleti stratejik olarak Akdeniz dışına yönelmiştir.
Hint Okyanusu’na açılan Osmanlı Devleti, Portekizliler üzerine dört sefer düzenlemiştir (Görsel 1.10).
Osmanlı Devleti bu seferlerden istediği sonucu alamamıştır.
Coğrafi Keşifler’in yapılması Osmanlı ekonomisini nasıl etkilemiş olabilir?
ARAŞTIRALIM 43 Görsel 1.10: Hint Deniz Seferleri (Temsilî) 1538 yılında başlayıp 1553 yılına kadar devam eden Hint Deniz Seferleri’nde Osmanlı Devleti’nin istediği sonucu alamamasının çeşitli nedenleri vardır.
Kızıldeniz’de hazırlanan Osmanlı donanması okyanuslara uygun değildir.
Osmanlı denizcilerinin Hint Okyanusu’nu iyi tanımamalarından dolayı Portekiz donanmasını uzaklaştırmak mümkün olmamıştır.
Seferlere gereken önem verilmemiştir.
Gücerat Sultanı yardım talep etmesine rağmen kendisi gerekli yardımı Osmanlılara sağlamamıştır.
Osmanlı Devleti, Hint Deniz Seferleri sırasında başarısız olmasına rağmen Somali kıyıları ile Sudan, Etiyopya ve Yemen’i topraklarına katmıştır.
Osmanlı Devleti, Kanuni’den sonra da Hint Okyanusu üzerindeki nüfuzunu artırma çabasını devam ettirmiştir.
I. Selim; Açe Sultanlığı’nın talebi üzerine Kızıldeniz’deki donanmayı askerî yardım ile birlikte Sumatra’ya göndermiştir.
Osmanlı Devleti Hint Okyanusu’nda Portekizlilere karşı üstünlük sağlayamamıştır.
Sokullu Mehmed Paşa Kızıldeniz’i Akdeniz’e bağlamak için Süveyş Kanalı’nı açmayı istemiştir ancak Süveyş Kanalı projesini gerçekleştirememiştir.
7.4.Atlantik Ülkelerinin Akdeniz’e Yönelmeleri Coğrafi Keşifler sonucunda Portekiz ve İspanyollar büyük sömürge imparatorlukları kurmuşlardır.
Bu sömürgeleri Hollanda, Fransa ve İngiltere gibi Avrupa devletleri takip etmiştir.
Atlantik ülkeleri Akdeniz’e nüfuz etme çabası içine girmişler, sömürge imparatorlukları oluşturma yarışına başlamışlardır.
Sömürgeci devletler altın, gümüş gibi kıymetli madenleri ele geçirmişlerdir.
Bunların yanında tütün, pamuk, şeker pancarı gibi tarımsal ürünleri kendi ülkelerine taşımışlardır.
Ham madde olarak ülkelerine götürdükleri malzemeleri işleyerek yeniden ele geçirdikleri bölgelere göndermişlerdir.
Bu durum Avrupa’da sermaye ve güç kaynağını oluştururken zenginliğin de kaynağı olmuştur.
NELER ÖĞRENDİK?
Osmanlı Devleti’nin 1453-1520 yılları arasında gerçekleştirdiği başlıca siyasi gelişmelerin neler olduğunu ve bu gelişmelerin kronolojik olarak sıralanmasını, tarih şeridi ve haritalar üzerinde öğrendik.
Osmanlı Devleti’nin başına geçen Şehzade Mehmed’in, İstanbul’u almak için hazırlıklar yaptığını, yapılan hazırlıklar sonunda 6 Nisan 1453 tarihinde İstanbul’un kuşatıldığını, kuşatmanın ardından 29 Mayıs 1453 tarihinde İstanbul’un fethedildiğini öğrendik.
İstanbul’un fethedilmesiyle birlikte Yeni Çağ’ın başladığını ve Bizans İmparatorluğu yıkılarak II.
Mehmed’e “Fatih” unvanı verildiğini öğrendik.
Bu durumun Osmanlı Devleti’nin yapacağı yeni seferlere zemin hazırladığını, Fatih Sultan Mehmed’in İstanbul’un ardından fetih hareketlerine devam ettiğini, Balkanlarda, Anadolu’da ve Karadeniz’de yeni yerler fethettiğini öğrendik.
Fatih Sultan Mehmed’in ardından Osmanlı tahtına II.
Bayezid’in geçtiğini, onun döneminde Osmanlı Devleti’nde fetihlerin durduğunu, Cem Sultan meselesinin siyasi olarak Osmanlı Devleti’ne karşı kullanıldığını öğrendik.
II.
Bayezid’in ardından Osmanlı Devleti’nin başına geçen Yavuz Sultan Selim’in, Doğu’ya sefere çıktığını, Şah İsmail tehlikesinin ortaya çıkmasının ardından 1514 yılında Safeviler üzerine sefere çıkan Sultan Selim’in, Çaldıran Muharebesi’nde Safevileri yenilgiye uğrattığını, sefer dönüşünde 1515 Turnadağ Muharebesi ile Dulkadiroğulları Beyliği’nin Osmanlı Devleti’ne bağlandığını, Mısır Memlûkluları üzerine Mercidabık ve Ridaniye Seferleri’nin yapılarak Memlûk Devleti’nin ortadan kaldırıldığını öğrendik.
1520-1595 yılları arasındaki süreçte meydana gelen gelişmeler tarih şeridi ve haritalar üzerinde gösterilmiştir.
Yavuz Sultan Selim’in ardından Osmanlı tahtına Sultan Süleymanın geçtiğini I. Süleyman’ın çıkardığı kanunlardan dolayı “Kanuni” olarak anıldığını, Kanuni Sultan Süleyman’ın, Balkanlar üzerine sefere çıktığını, bu seferinde Habsburg İmparatorluğu ile Doğu Avrupa’ da hâkimiyetini sağlamak için mücadele ettiğini, hâkimiyetini sağlarken oluşabilecek ittifakları önlemek için ekonomi politikaları uyguladığını, Fransa’ya verilen ilk kapitülasyonların ekonomik politikaların temelini oluşturduğunu, Osmanlı Devleti’nin denizlerde üstünlüğü sağlaması ve uyguladığı uzun vadeli stratejiler sayesinde dünya gücü haline geldiğini öğrendik.
Osmanlı Devleti’nin kara ve deniz politikaları uyguladığını, Akdeniz hâkimiyetini elde etmek için çalışmalar yaptığını, Hint Deniz Seferleri’ni gerçekleştirdiğini öğrendik.
44 I. Kırım’ın Fethi II.
İtalya Seferi III.
Sinop’un Alınması IV.
Sırbistan’ın Alınması 1.
Yukarıda verilen olaylardan hangisi diğerlerinden daha önce gerçekleşmiştir?
A) I B) II C) III D) IV 2.
Aşağıdakilerden hangisi İstanbul’un Fethi’nin sebepleri arasında değildir?
A) Yeni Çağ’ın başlaması B) İstanbul’un ticaret yolları üzerinde bulunması C) Hz. Muhammed’in hadisinin olması D) Osmanlı’nın toprak bütünlüğünü bozması 3.
Aşağıdakilerden hangisi İstanbul’un Fethi’nin sonuçlarından biri değildir?
A) II.
Mehmed’e Fatih unvanının verilmesi B) Haçlı Seferleri’nin başlaması C) Bizans İmparatorluğu’nun yıkılması D) Orta Çağ’ın kapanması 4.
Aşağıdakilerden hangisi Yavuz Sultan Selim’in Anadolu ve İran coğrafyasında hâkimiyet kurma çabalarının siyasi sonuçlarından biridir?
A) Kutsal emanetlerin İstanbul’a getirilmesi B) Osmanlı maliyesinin güçlendirilmesi C) Şii tehlikesinin ortadan kaldırılması D) Dulkadiroğulları Beyliği’ne son verilmesi 45 1.
ÜNİTE ÖLÇME VE DEĞERLENDİRME SORULARI 5.
Aşağıdakilerden hangisi I. Selim Dönemi’nde Osmanlı-Memlûk ilişkilerinin ekonomik sonuçlarından biridir?
A) Abbasi halifeliğinin Memlûklere geçmesi B) Kutsal emanetlerin İstanbul’a getirilmesi C) Baharat Yolu’nun Osmanlılara geçmesi D) Hicaz su yolları meselesinin ortaya çıkması 6.
I. Rodos’un Fethi II.
Kıbrıs’ın Fethi III.
I. Viyana Kuşatması IV.
Amasya Antlaşması Yukarıdaki gelişmelerden hangisi diğerlerine göre daha sonraki bir tarihte gerçekleşmiştir?
A) I B) II C) III D) IV 7.
Osmanlı Devleti’nde I. Süleyman “Kanuni” olarak anılmıştır.
Buna göre; I.
Adaletli bir yönetim anlayışı benimsemesi II.
Yeni kanunlar çıkarması III.
Avrupa’da sınırları genişletmesi durumlarından hangileri “Kanuni” olarak anılmasının gerekçeleri arasında gösterilebilir?
A) Yalnız I B) Yalnız II C) I ve II D) II ve III 46 8.
Osmanlı Devleti’nin I. Venedik II.
Ceneviz III.
Memlûk devletlerinden hangileri ile olan ilişkileri devletin dünya gücü hâline gelmesinde etkili olmuştur?
A) Yalnız I B) I ve II C) II ve III D) I, II ve III 9.
Osmanlı Devleti 15 ve 16. yüzyıllarda hangi devletleri stratejik rakip olarak görmemiştir?
A) Fransa B) Venedik C) Ceneviz D) İspanya 10.
Aşağıdakilerden hangisi Coğrafi Keşifler’in Osmanlı Devleti’nde neden olduğu olumsuz etkilerden biri olarak gösterilemez?
A) Enflasyonun oluşması B) Baharat Yolu’nun önemini yitirmesi C) Sömürgeciliğin oluşması D) İstanbul’un fethedilmesi 47 48  ÜNİTE SULTAN VE OSMANLI MERKEZ TEŞKİLATI 2.
Hazırlık Soruları 1.
Topkapı Sarayı’nın devlet adamı yetiştirilmesindeki rolü nedir?
Araştırınız.
2.
Topkapı Sarayı’nın bölümleri nelerdir?
Araştırınız.
3.
Tarihî olaylar değerlendirilirken bugünün bakış açısı ile mi değerlendirilmelidir, niçin?
4.
Osmanlı Devleti’nde merkezî otoriteyi güçlendirmeye yönelik düzenlemeler nelerdir?
Araştırınız.
Neler Öğreneceğiz?