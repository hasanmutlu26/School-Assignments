Huneyn Seferi (630): Mekke'nin Müslümanlar tarafından fethi üzerine Taifliler, putperest diğer kabileler ile ittifak yaparak büyük bir ordu hazırlamıştır.
Hz. Muhammed Huneyn'de toplanmış olan bu ordu üzerine sefere çıkmış ve gerçekleşen bu savaşta Müslümanlar bir ara zor duruma düşse de müşrikler yenilgiye uğratılmıştır.
Bu zaferle Arap Yarımadası'ndaki son putperest tehdit de ortadan kalkmıştır.
Ta'if Seferi (630): Huneyn Savaşı'nda Taiflilerin müşriklere yardım etmesi üzerine Hz. Muhammed, Taif üzerine sefer düzenlemiş ancak Taiflilerin şiddetli direnişleri nedeniyle şehir fethedilememiştir.
Taifliler, ertesi yıl İslamiyet'i kabul etmişlerdir.
Tebük Seferi (631): Bizans ordusunun Gassanilerin kışkırtması ile Arabistan taraflarına büyük bir sefer düzenleyeceği haberleri üzerine Hz. Muhammed, 30 bin kişilik bir İslam ordusu hazırlamış ve sefere çıkmış ancak Tebük mevkine gelindiğinde haberin asılsız olduğu anlaşılmış ve İslam ordusu savaş yapmadan geri dönmüştür.
Arabistan dışına yapılan ilk sefer olma özelliği gösteren Tebük Seferi ile bölgede birçok kabile İslamı kabul etmiştir.
Hz. Muhammed'in Vefatı (632): Hz. Muhammed, vefatına kadar Medine'de yaşamıştır.
Vefat etmeden önce yapmış olduğu Hac ibadeti tarihe Veda Haccı olarak geçmiş ve burada tüm insanlığa seslendiği Veda Hutbesi' ni okumuştur.
Hz. Muhammed 8 Haziran 632 'de Medine'de vefat etmiş, cenazesi kendi evine defnedilmiştir.
Kabrinin bulunduğu yer Mescid-i Nebevi ( Görsel 2.3.)
'nin içerisinde Ravza-i Mutahhara olarak adlandırılmıştır.
Veda Hutbesinden Ey İnsanlar!
Müslüman müslümanın kardeşidir.
Gönül hoşluğu ile kendisi vermedikçe, kardeşinin malına el uzatmak helâl değildir.
Sakın benden sonra küfre dönüp de birbirinizin boynunu vurmayınız.
Size iki emânet bırakıyorum.
Onlara sımsıkı sarıldıkça yolunuzu hiç şaşırmazsınız.
Bu emânetler; Allah’ın kitabı Kur’an ve O’nun Peygamberinin sünnetidir.
Hz. Muhammed 2.
Ünite İslam Medeniyetinin Doğuşu 54 Tarih 2 Görsel 2.3.
Mescid-i Nebevi 2.2.
Medine Sözleşmesi Hz. Muhammed'in hicret ettiği dönemde, Arabistan genelinde olduğu gibi Medine'de de karışıklıklar bulunmaktaydı.
Evs ile Hazrec isimli müşrik Arap kabilelerinin gerek kendi aralarında gerekse Yahudilerle yaşadıkları çekişmeler hayatı zorlaştırmaktaydı.
Ayrıca Yahudiler kendi içlerinde de çekişmeler yaşamaktaydı.
Hz. Muhammed, Medine'de kabileciliğe ve toplum içindeki çatışmalara son vermek, Medine'ye hicret etmek zorunda kalan Müslümanları, yerli halk ile kaynaştırarak, bütün üstünlük iddialarını ortadan kaldırmak istiyordu.
Bunun için muhacir ve ensar arasında kardeşlik ilan etti.
Böylelikle bu kişilere toplum olma bilinci kazandırılarak birbirlerini kabullenmeleri sağlanmış; bilgi ve tecrübe paylaşımı, ortaklaşa iş yapma ve üretme anlayışı geliştirilmiştir.
Hz. Peygamber, Müslümanlar arasında birliği ve kardeşliği sağladıktan sonra Medine'de bulunan başka dinden insanları dışlamak, şehirden çıkarmak veya onlara kin ve düşmanlık beslemek gibi bir tutum takınmamış; bu topluluklarla İslam Devleti'nin ilk yazılı anlaşması olan Medine Sözleşmesi'ni imzalamıştır.
2.
Ünite İslam Medeniyetinin Doğuşu Tarih 2 55 İlk İslam anayasası olarak kabul edilen Medine Sözleşmesi'yle Medine toplumunu yeniden düzenleyen bir sistem meydana getirilerek toplumdaki bireylerin birbirleriyle ve yabancılarla olan ilişkileri, din ve vicdan hürriyeti, hak ve sorumlulukları belirli esaslara bağlanmıştır.
Bir antlaşma niteliğinde olan bu metin, şekil olarak günümüz anayasalarından bazı farklılıklar gösterse de içerik bakımından anayasal özellikler taşımaktadır.
Sözleşme, Medine'de dinî olduğu kadar siyasi bir birlik oluşturmak amacıyla düzenlenmiştir.
Medine Sözleşmesi, ilk maddeden itibaren Müslümanlar ve gayrimüslimlerin Medine'ye bir saldırı olduğunda, birlikte hareket etmesini karara bağlamıştır.
Medine Sözleşmesi'yle vatandaşlara sosyal ve siyasal bir kimlik verilmiş, o çağda benzeri görülmeyen bir vatandaşlık hakkı sunulmuştur.
Gayrimüslimlere inanç ve fikir hürriyeti, mal ve can güvenliği emniyet altına alınmış, hile ve vefasızlık yasaklanmıştır.
Her türlü baskının, zorbalığın, hukuksuzluğun, zulüm ve şiddetin hâkim olduğu bir ortamda imzalanan bu sözleşme çok önemli bir gelişmedir.
Medine Sözleşmesi, genel olarak kuralların titizlikle uygulanmasını temel almış; doğruluk, iyilik, adalet, yardımlaşma, istişare, barış ve dokunulmazlık gibi kavramları yürürlüğe koymuştur.
Çekişme, suç işleme, kötülük planlama, düşmanlık, zulüm ve haksızlık, bozgunculuk, suçluya yardım ve yataklık, cinayet gibi olaylara yasaklar getirmiştir.
Hz. Muhammed'in Medine'de birliği sağlama gayretleri, her ne kadar sosyal barışı amaçlamış olsa da içeriden bazı kimseleri rahatsız etmiştir.
Mekke müşriklerine haberler gönderirken Kureyş müşrikleri de yazmış oldukları mektuplar ile Müslümanları yalnızlaştırmaya çalışmışlardır.
Ayrıca Müslümanları güç durumda bırakmak için ekonomik ambargo uygulamaya ve Mekke'de bıraktıkları malları yağmalamaya başlamışlardır.
2.3.
Dört Halife Dönemi (632-661) Hz. Muhammed, İslam dinini tebliğ ederken Müslümanların dünya işlerini de düzene koymuştur.
Hicretten sonra İslam Devleti'nin devlet başkanlığı ve ordu kumandanlığı görevlerini de üstlenen Hz. Muhammed vefatından önce dünyevi görevleri kendisinden sonra üstlenecek kişiyi tayin etmemiş ve seçimi Müslümanlara bırakmıştır.
632 yılında Hz. Peygamber'in vefatının ardından yapılan görüşmeler neticesinde, Hz. Ebu Bekir ilk Müslümanlardan olması, hicret yolculuğunda peygamberin yanında bulunması ve vefatından önce imamlık görevini üstlenmiş olması gibi nedenlerle Müslümanlar tarafından halife olarak seçilmiştir.
Hz. Muhammed Dönemi'nde Arap Yarımadası'nın tamamı Müslümanların egemenliği altına alınmıştır.
Dört Halife Dönemi'nde yapılan fetihlerle İslamiyet Arap 2.
Ünite İslam Medeniyetinin Doğuşu 56 Tarih 2 Yarımadası dışında yayılmaya başlamıştır.
Bu fetihlerin bir kısmı savaşılarak bir kısmı da barışçı yollarla gerçekleştirilmiştir.
Fethedilen bölgelerde yaşayan halklara din ve ibadet hürriyeti tanınmış, zorla İslamlaştırma politikası takip edilmemiştir.
Hz. Ebu Bekir'in halifeliğin ilk zamanlarında İslam devleti içinde bazı karışıklıklar yaşanmıştır.
Dinden dönenlerle ve zekât vermeyi istemeyerek devlete isyan eden kabilelerle mücadele eden Hz. Ebu Bekir, isyancıları itaat altına alarak ülke içerisinde birlik ve düzeni yeniden tesis etmeyi başarmıştır.
Hz. Ebu Bekir Dönemi'nde Suriye'nin fethi için Bizans'la 634 yılında Ecnâdeyn Savaşı yapılmış ve bu savaşın neticesinde Suriye'nin kapıları Müslümanlara açılmıştır.
Hz. Ebu Bekir iki yıldan biraz fazla devam eden halifeliği 634 yılında vefatı ile sona ermiş ve bunun üzerine Hz. Ömer Müslümanlar tarafından ikinci halife olarak seçilmiştir.
Dört Halife içerisinde, fetihlerin en fazla yapıldığı dönem Hz. Ömer devri olmuştur.
636 yılındaki Yermük Savaşı ile Suriye ve Filistin bölgesinin önemli şehirleri ele geçirilmiş ve 640 yılında bütün Suriye'nin fethi tamamlanmıştır.
Ardından Amr bin As komutasındaki ordu Kudüs'ü kuşatmış, Kudüs patriği Hz. Ömer'le görüşerek şehrin anahtarını teslim etmiştir(Görsel 2.4.) .
Hz. Ömer, Yahudi ve Hristiyanlara can güvenliği ve din serbestliği tanımıştır.
Görsel 2.4.
Kubbet-üs Sahra (Hz. Ömer Cami) Kudüs 2.
Ünite İslam Medeniyetinin Doğuşu Tarih 2 57 Hz. Ömer Dönemi'nde, İran'a hâkim olan Sasanilerle yapılan ilk savaş olan Köprü Savaşı(634)'nda islam ordusu mağlup olmuş ancak bu savaştan sonra 636 yılında Kadisiye, bir yıl sonra Celûlâ ve 642'de Nihâvend Savaşlarında Sasaniler mağlup edilerek Irak ve İran'ın fethi tamamlanmıştır.
Müslüman Araplar, Hz. Ömer Dönemi'nde Horasan'a kadar olan bölgenin fethi ile Türklerle komşu olmuştur.
Azerbaycan'a ilerleyen İslam orduları Kafkas Dağları ve Hazar Denizi'ne kadar olan topraklar ele geçirmiş, bunların yanı sıra Kuzey Afrika yönünde de seferler yapılmış ve Amr bin As komutasındaki Mısır'ı fethiyle İslamiyet Afrika kıtasında yayılmaya başlamıştır.
Kahire yakınlarında Fustat adı verilen “ordugâh şehir” kurulmasıyla burası Kuzey Afrika'ya yapılacak seferler için üs hâline getirilmiş ve 642 yılında İskenderiye'nin fethi ile Mısır tamamen Müslümanların egemenliğine girmiştir.
644 yılında Hz. Ömer'in, İranlı bir köle tarafından şehit edilmesi üzerine vefatının ardından oluşturulan şûra tarafından Hz. Osman halife seçilmiştir.
Hz. Osman zamanında Horasan ve Azerbaycan ele geçirilerek fetih hareketlerine devam edilmiştir.
Şam Valisi Muaviye tarafından kurulan donanma ile 649'da Kıbrıs'ı fethi gerçekleştirilmiş ve bu donanma Bizans ile yapılan savaşta Zâtü's-savârî denilen ilk deniz zaferi kazanılmıştır.
Hz. Osman Dönemi'nde Kuzey Afrika topraklarına da yapılan seferlerle Tunus fethedilerek Kuzey Afrika'da yoğun olarak yaşayan Berberilerin İslamiyete girişi hızlanmıştır.
Hz. Osman'ın şehit edilmesinin ardından, Hz. Ali iç karışıklıkların meydana geldiği ve İslam Devleti'nin parçalanma tehlikesi geçirdiği bir dönemde halife seçilmiştir.
Bu nedenle onun halifeliği döneminde fetih hareketleri durma noktasına gelmiş ve İslam toplumu içerisindeki karışıklıklarla mücadele edilen bir dönem olmuştur.
Dört Halife Dönemi(632-661)'nde sadece siyasi gelişmeler ve fetih hareketleri yaşanmamış, İslam devletinin teşkilatlanma çabaları da gerçekleştirilmiş ve kültürel çalışmalar yapılmıştır.
Hz. Ebu Bekir Dönemi'nde hafızların savaşlarda şehit olması ve yalancı peygamberlerin ortaya çıkmasının getirdiği olumsuzlukları bertaraf etmek, Kur'an ayetleri arasına rivayetlerin girmesini engellemek, ayetlerle hadislerin birbirine karışmasını önlemek ve Kur'an'ın unutulmasını engellemek gibi amaçlarla Kur'an-ı Kerim kitap hâline getirilmiştir.
Böylelikle Kur'an-ı Kerim'in günümüze kadar eksiksiz ve bozulmadan gelmesi sağlanmıştır.
Hz. Ömer'in halifelik dönemi İslam Devleti'nin teşkilatlandığı dönem olmuştur.
Bu dönemde İslam Devleti'nin sınırlarının genişlemesiyle birlikte siyasi egemenlik alanı büyümüş ve nüfus artmıştır.
Sınırların genişlemesiyle fethedilen topraklar yönetim birimlerine ayrılarak illere valiler, adalet işlerine bakmak için de kadılar atanmıştır.
2.
Ünite İslam Medeniyetinin Doğuşu 58 Tarih 2 Toplanan vergiler sistemli hâle getirilerek İslam Devleti'nin hazinesi olan Beytülmâl oluşturulmuştur.
Hz. Ömer zamanında askerî alanda da düzenlemeler yapılarak İslam tarihinde ilk düzenli ordu ve ordugâh şehirleri kurulmuş, ikta sistemi uygulanmaya başlanmıştır.
Fethedilen ülkelere Arap Yarımadası'nın çeşitli yerlerinden getirdiği aileleri yerleştirerek İslam'ın yayılması için iskan politikası takip edilmeye başlanmış ve Basra, Kûfe gibi yeni şehirler kurulmuştur.
Hicret'in (622) başlangıç kabul edilmesiyle ilk hicri takvim düzenlenerek kullanılmaya başlanması da yine Hz. Ömer zamanında gerçekleştirilen kültürel faaliyetlerden birisi olmuştur.Hz.
Osman Dönemi'nde Kur'an'ı Kerim nüshalar halinde çoğaltılarak diğer İslam beldelerine gönderilmiştir.
İslam Toplumunda İlk Ayrılıklar: Hz. Osman Dönemi'nde fetih hareketlerinin hızını kaybetmesiyle ekonomik ve toplumsal problemlerin baş gösterdiği bunalım dönemi başlamıştır.
Hz. Osman Dönemi'nde, İslam Devleti'nin merkezden uzak yerlerdeki askerî harekâtı çok masraflı ve sıkıntılı olurken fethedilen bölgelerin imar, iskân, eğitim ve diğer masraflarına da hazineden önemli miktarlarda harcamalar yapılmıştır.
Ekonomik problemleri ortadan kaldırmak isteyen Hz. Osman, Hz. Ömer zamanında halka bağlanan maaşları kesmek zorunda kalmasıyla birçok insanın etkilendiği ve devlete karşı tavır aldığı bu durum, bir süre sonra Cahiliye Dönemi'ndeki kabilecilik anlayışını tekrar gün yüzüne çıkmasına neden olmuştur.
Böylesi bir ortamda Hz. Osman'ın yapmış olduğu tayinlerde, kendisinin de mensup olduğu ve ileride Emeviler Devleti'ni kuracak olan Ümeyyeoğullarına ayrıcalık tanıdığı iddiaları halkta tepkilere yol açmıştır.
Sonuçta Kûfe ve Mısır bölgelerinde isyanlar çıkmaya başlamış ve isyancıların önde gelenleri Medine'ye gelerek Hz. Osman'ı, Kur'an okuduğu bir esnada evinde şehit etmişlerdir.
Bu isyan ve sonrasında işlenen cinayet İslam toplumu içinde ilk fitne hareketinin başlamasına ve Hz Osman'dan sonra halife seçilen Hz. Ali'nin, kendini iç karışıklıkların içinde bulmasına yol açmıştır.
İlk icraat olarak Hz. Osman döneminde karışıklıklara sebep olduklarını düşündüğü valileri görevlerinden alıp yerlerine yenilerini tayin etmiştir ancak görevden alınan bu valiler, Hz. Osman'ın katillerinin bulunarak cezalandırılmamasını bahane ederek Hz. Ali'ye muhalif olmuşlardır.
Hz. Osman'ın isyancılar grubu tarafından öldürülmüş olması, katillerin bir an önce bulunup cezalandırılmasını zorlaştırmaktaydı.
Hz. Ali böylesine nazik bir dönemde ani ve keskin kararlar vermek istememiş, suçlu ile suçsuz tam ayırt edilmeden verilecek kararlarda masum insanların da zarar görebileceğini ve İslam Devleti içinde parçalanmaların yaşanabileceğini düşünerek temkinli hareket etmiş ve bunun için de suçluları cezalandırma konusunda acele etmeyerek titiz davranmıştır.
2.
Ünite İslam Medeniyetinin Doğuşu Tarih 2 59 Hz. Peygamber'in eşi Hz. Ayşe ve çevresindekiler, Hz. Osman'ın katillerinin bir an önce bulunarak cezalandırılmasını ve Müslümanların içinde bulundukları kargaşa ortamından kurtulmasını istemişlerdir.
Sahabelerden bir kısmı Hz. Ayşe'nin safına geçerek bir güç oluşturmuş, Hz. Ali, oluşturduğu kuvvetle Hz. Ayşe ve ordusunun peşinden Kûfe'ye gitmiştir.
Burada yapılan görüşmelerde Hz. Osman'ın katillerinin bulunması konusunda anlaşma sağlanmış ve özellikle iki taraf da karşıdakiler saldırmadan bir savaşa tutuşmama kararı almış olmasına rağmen Hz. Osman'ın katledilmesinden sorumlu olanlar, kendilerinin cezalandırılacağını anlamış ve beklenmedik bir anda saldırıya geçerek savaşı başlatmışlardır.
Hz. Ali ve Hz. Ayşe savaşı durdurmaya çalışmışsa da başarılı olamamışlardır.
Mücadelede Hz. Ali taraftarları üstün gelmiş ve Hz. Ayşe savaştan sonra Medine'ye gönderilmiştir ancak Hz. Ali Medine'ye dönmemiş ve devletin merkezini Kûfe'ye taşımıştır.
Hz. Ayşe'nin devesinin etrafında yaşanması nedeniyle bu savaşa İslam tarihine Cemel (Deve) Vâkası olarak geçmiştir.
Cemel Vâkası'ndan sonra Muaviye, Hz. Osman'ın katillerinin bulunmamasını gerekçe göstererek isyan etmiştir.
Ayaklanmayı bastırmak için Hz. Ali, Kûfe'den hareket ederek Sıffin Ovası'na gelmiş ve burada yapılan savaşta Hz. Ali'nin kuvvetleri, Muaviye'nin kuvvetlerine üstünlük sağlamıştır.
Savaş devam ederken Amr bin As'ın tavsiyesi ile Muaviye bir savaş hilesine başvurdu.
Mızraklarının uçlarına Kur'an sayfalarını takarak “Ey Iraklılar!
Savaşı bırakalım, aramızda Allah'ın kitabı hakem olsun!” diye bağırmaya başladılar.
Bunun bir hile olduğunu anlayan Hz. Ali'nin tüm uyarılarına rağmen ordusundan birçok kişi savaşı bıraktı.
Gelişmeler karşısında çaresiz kalan Hz. Ali, sorunun çözülmesi için hakem heyeti kurulmasını kabul etmiştir.
Hakemlerin görüşmeleri sonrasında alınan karara uymayan Amr b. As, siyasi bir manevrayla halifeliği Muaviye'ye verdiyse de buna razı olmayan Hz. Ali, mücadeleye devam kararı almıştır.
Ayrıca Sıffin Savaşı(657)'ndan sonra hakem tayin edilmesini kabul etmeyip Hz. Ali'nin ordusundan ayrılan Hariciler olarak bilinen üçüncü bir grup daha ortaya çıkmıştır.
Bunun neticesinde Müslümanlar üç gruba ayrılmıştır.
Hariciler bütün problemlere Hz. Ali, Muaviye ve Amr b. As'ın yol açtığını düşünerek üçünü de ortadan kaldırmaya karar vermişlerdir.
Haricilerden bir kişinin, Hz. Ali'yi sabah namazı sırasında Hz. Ali'yi şehit etmesiyle İslam tarihinde dört halife devri sona ermiş oldu.
2.
Ünite İslam Medeniyetinin Doğuşu 60 Tarih 2 3.
EMEVİLER (661-750) 3.1.
Halifelikten Saltanata Son halife Hz. Ali'nin hariciler tarafından şehit edilmesinden sonra oğlu Hz. Hasan halifeliğini ilan ederek kısa bir süre İslam topraklarının bir kısmını yönetmiş ancak Muaviye'nin güçlü bir ordu kurup geniş topraklara hükmetmesi pek çok Müslüman'ın onun halifeliğini kabul etmesine sebep olmuştur.
Hz. Hasan Müslümanlar arasında daha fazla kargaşa olmasını arzu etmediği için 661 yılında Muaviye'nin halifeliğini ondan sonra yine seçimle belirlenmesi şartıyla kabul etmiştir.
Böylelikle İslam tarihinde halifelik, yaklaşık 90 yıl sürecek olan Emevi Hanedanlığı'na geçmiş oldu.
Emeviler Döneminde İslam Devleti'nin merkezi Şam'a taşınmıştır.
(Görsel 2.5.)
Görsel 2.5.
Emeviye Cami, Şam Hz. Osman'ın katillerinin cezalandırılmadığını bahane eden Muaviye, ilk dört halifenin seçilme şekillerinden farklı olarak halifeliği kabilecilik anlayışı ve kılıç kuvvetiyle kazanmıştır.
Dört halifenin seçiminde, danışma yani istişare prensibi dikkate alınmışken Muaviye'nin siyasi mücadeleyle bu makama gelmesi, hilafet sisteminin özünde büyük değişiklik yaşanmasına yol açmıştır.
Bu değişiklikler Muaviye'nin, oğlu Yezid'i veliaht tayin etmesi ve halifeliğin el değiştirmesinde saltanat sisteminin ortaya çıkmasıyla yeni bir boyut kazanmış ve halifelik saltanata dönüşmüştür.
2.
Ünite İslam Medeniyetinin Doğuşu Tarih 2 61 Muaviye'nin halife olmasından sonra siyasi birlik tesis edilmiş ve İslam fetihleri yeniden hız kazanmaya başlamıştır.
Bu dönemde yapılan fetihler üç ana başlık altında toplanabilir.
Bunlardan ilki Türkistan taraflarındaki fetihlerdir.
Bu bölgeye yapılan seferler sonucunda Emevi orduları, İslamiyeti yaymaktan çok gamimet kazanma gayesi ile Kâbil, Buhara, Sicistan, Nesef ve Baykent gibi yerleri ele geçirmiş ve büyük ganimetler elde etmiştir.
Fetih hareketlerinin yoğunlaştığı ikinci bölge Anadolu olmuştur.
Muaviye, Doğu Roma İmparatorluğu'na yapılan seferleri düzenli bir hâle getirmiş, İstanbul kuşatılmasına rağmen netice alınamamıştır.
Meşhur sahabe Eyyup el Ensari bu kuşatmada hastalanarak vefat etmiştir.
Muaviye zamanından önce durmuş olan deniz seferleri de yeniden başlamış, Rodos, Sakız gibi adalar alınmıştır.
Kuzey Afrika yönündeki mücadeleler ise Berberilerle yapılmış ve bu seferler Berberilerin bir kısmının İslamı kabul etmesiyle neticelenmiştir.
Muaviye hayatta iken oğlu Yezid, İslam tarihinde ilk defa veliaht tayin edilmiş babasının ölümünden sonra da halife olmuştur.
Yezid'in halifeliğine karşı çıkan ve halifeliğin Hz. Ali'nin soyundan devam etmesi gerektiğini düşünenler ile Emeviler'in yönetiminden memnun olmayan diğer gruplar muhalif bir tutum takınmışlardır.
Hz. Ali'nin oğlu Hz. Hüseyin Yezid'in halifeliğini kabul etmemesi üzerine Kerbela denilen yerde ailesi ve akrabalarıyla birlikte şehit edilmiştir(680).
Bu acı olay Müslümanları çok üzmüş ve Yezid ile Emevi hanedanlığına karşı toplumda bir tepki oluşmuştur.
Bu olay Müslümanlar arasında ayrılıkların kemikleşmesine ve günümüze kadar gelmesine yol açmıştır.
Emevilerin en parlak dönemi Abdülmelik'in halifeliği olmuştur(685-705).
Bu dönemde ilk İslam parası bastırılmış ve Arapça resmi dil olarak kabul edilmiştir.
Emeviler Dönemi'nde uzun yıllar devam eden siyasi çekişmeler ancak sekizinci Emevi halifesi olan Ömer bin Abdülaziz Dönemi(717-720)'inde son bulmuştur.
Bu dönemde mevalilerden alınan cizye vergisi kaldırılarak ayrımcılığa son verilmiş ve toplumun her kesimini kucaklayan bir yönetim sergilenmiştir.
I. Velid'in halifeliği döneminde Horasan Valisi Kuteybe bin Müslim'in çabalarıyla, Maveraünnehir bölgesinde bulunan Buhara, Semerkand ve Harezm gibi önemli Türk şehirleri onun zamanında Emevilerin egemenliğine girmiş olmasına rağmen Emevilerin uyguladığı ırkçı politikalar nedeniyle bu dönemde İslamiyet Türkler tarafından fazla benimsenmemiştir.
2.
Ünite İslam Medeniyetinin Doğuşu 62 Tarih 2 3.2.
Din, Mezhep ve Devlet İslam düşünce tarihinde olduğu kadar, İslam siyasi tarihinde de önemli bir kullanım sahası olan "mezhep" deyimi, kısaca düşünce ekolü, yorum sistemi demektir.
Mezhep olgusu bütün dinlerde görülmekte olan evrensel bir oluşumdur.
Dinler yayılırken din adamlarının günün yaşanan sorunları üzerine farklı görüşler belirtmesiyle beraber mezheplerin oluşumuna giden yollar açılmıştır.
Mezhepler, din anlayışındaki farklılaşmaların kurumsallaşması sonucu ortaya çıkan beşeri oluşumlardır.
Mezhepler, din değil; dinin anlaşılma biçimleridir.
İslam Tarihi’nde Hz. Muhammed’in zamanında herhangi bir mezhep ya da tarikat yoktur.
İslam toplumunda Dört Halife Dönemi’nde Hz. Osman zamanında başlayan ayrılıklar Hz. Ali döneminde halifelik mücadelesi için yapılan Sıffin Savaşı ve Hakem Olayı ile daha da artarak devam etmiştir.
Emevi iktidarında yaşanan Kerbela Olayı ile günümüze kadar gelen ayrılıkların keskinleşmesinde oldukça etkili olmuştur.
Emevilerin iktidarı farklı dini, siyâsî ve kültürel unsurlardan meydana gelen kırılgan ve parçalanmaya oldukça müsait sosyal bir zemin üzerine kurulmuştu.
Söz konusu dönemde Hâriciler ve Ehl-i Beyt mensubu ve taraftarlarının da içinde bulunduğu toplum, mevcut siyasal iktidarı gönüllü olarak kabul etmemiş, aksine iktidara teslim olmuş bir durumdaydı.
Emeviler ''Arap Devleti'' kimliğine sahip olmuşlar ve bu dönemde Müslüman olsalar dahi Arap olmayan unsurlara farklı muamelede bulunulmuştur.
Bu nedenle de, devlet içinde farklı inanç ve etnik yapıdaki gruplarca isyanlar baş göstermiştir.
Bu grupların başında ise, Hakem olayı sonrasında Hz. Ali’yi şehit eden Hâricîler gelmektedir.
İslam Tarihi'nde ilk ortaya çıkan mezhep, Haricîlik'tir.
Daha sonra, Mürcie, Şia, Mu'tezile gibi itikâdî yönü ağır basan mezhepler oluşmuştur.
Fıkhî mezheplerin oluşumu ise, hicri ikinci yüzyıl ve daha sonraki döneme rastlamaktadır.
Bir diğer mezhep olan Şiilik, klasik kaynaklarda Zeydiler, İmamiler, İsmaililer ve Gulat gibi ana kollarıyla zikredilmekle birlikte, alt kollarıyla beraber sayıları yüzlere yaklaşan fırkadan oluşmaktadır.
Bütün bu Şii ekollerin çıkış noktası Irak coğrafyasıdır.
Daha sonra Şiilik buradan İran coğrafyasına intikal etmiştir.
Emeviler zamanında mevaliler arasında çok sayıda Şii vardı.
İranlıların Şiiliği benimsemesinde Emeviler'in baskıcı rejimine karşı kendi kültürlerini korumak istemeleri, Araplara karşı oluşan muhalif tavır ve mevalilerin Şii Araplarla dini ve kültürel etkileşimi olmuştur çünkü İranlılar, İslam’ı genellikle gönül rızası ile değil Arap fetihleri neticesinde zorunlu olarak kabul etmişlerdi.
Bu nedenle İslam’ı içlerine sindirip tam 2.
Ünite İslam Medeniyetinin Doğuşu Tarih 2 63 olarak benimseyemiyor ve İslam içinde iktidara muhalif kesimlerin önde gelen tercihi Şia’ya taraftar olarak bir anlamda ülkelerini fetheden Araplara karşı bir tavır takınmış oluyorlardı.
Hicri IV.
yüzyılda (1000'li yıllar) Şia’nın güçlenmesi ve yayılmasında Abbasi hilafetinin otoritesinin zayıflaması ve Şii Büveyhoğulları (932-1062) devletinin ortaya çıkması etkili olmuştur.
910-1171 arasında Mısır’da hüküm süren Fatımiler Şiiliği benimseyen bir başka devlet olmuştur.
Mevali: Kelime olarak Azad edilmiş köle anlamına gelmektedir.
Emeviler İslam fetihlerinden sonra İslam'ı benimseyen ve çoğunluğunu Türkler, İranlılar, Berberiler ve Kıptiler'in oluşturduğu Arap olmayan Müslümanlar için kullanılmıştır.
Emeviler Dönemi'nin genelinde mevalilerden daha çok vergi alınmıştır.
Emeviler milletler içerisinde Arapları Araplar arasında da Ümeyye ailesini üstün tutmuşlardır.
Bu yüzden Emeviler Dönemi'nde sınırlar çok genişlese de İslam'ın diğer milletlerce kabulü aynı oranda olmamıştır.
3.3.
Kuzey Afrika'da ve Avrupa'da İslam Emevîler döneminde gerçekleşen en önemli fetihlerden birisi de Kuzey Afrika ve Endülüs bölgesidir.
Bu bölgede Hz. Ömer döneminde başlayan fetihler, Emevîler döneminde İspanya’nın içlerine kadar ilerlemiştir.
Kuzey Afrika bölgesinin yerli halkı olan Berberîler, İslâm’ı kabul etmiş ve bu bölgedeki fetihlerde önemli bir rol oynamıştır.
Emevi komutanlarından Ukbe b. Nafi tarafından Kuzey Afrika'nın fethi tamamlanmış, Kuzey Afrika genel valiliğine getirilen Musa bin Nusayr, Berberileri egemenlik altına aldıktan sonra yönünü İspanya'ya dönmüştür.
İspanya'ya gönderilen Tarık bin Ziyad Kadiks Savaşı (711) ile Vizigotları mağlup etmiş ve belirli aralıklarla yapılan seferlerle bütün İspanya fethedilmiştir.
Bu fetihlerle İslamiyet Avrupa topraklarında yayılmaya başlamıştır.
Emevilerin, Avrupa kıtasındaki ilerlemeleri 732 yılında Franklarla yapılan Puvatya Savaşı'nda İslam ordusunun yenilmesiyle Prene Dağları'nda son bulmuştur.
Zamanla hanedan üyeleri arasında çıkan iktidar mücadeleleri ve uygulanan politikalardan memnun olmayan halkın ayaklanmasıyla Emevi Devleti zayıflamış ve Abbasilerin isyanıyla da yıkılmıştır.
Son dönemdeki halifelerin kötü yönetim sergilemesi, 2.
Ünite İslam Medeniyetinin Doğuşu 64 Tarih 2 hanedan üyeleri arasındaki mücadeleler, toplumdaki kabilecilik anlayışı, Kerbela Olayı'ndan ötürü halkın bir kısmında Emevi ailesine karşı oluşan nefret ve Arap olmayan unsurların dışlandığı mevali politikası, Emevilerin yıkılma sebepleri olarak gösterilebilir.
Emevilerden sonra Abbasi Devleti, Endülüs topraklarını merkezden gönderdiği valilerince yönetmeye başlamıştır ancak 756 yılında Emevi ailesine mensup Abdurrahman bin Muaviye Kurtuba'ya gelmiş ve yönetimi devralmıştır.
Böylelikle 1031 yılına kadar varlığını sürdürecek olan Endülüs Emevi Devleti kurulmuş oldu.
Endülüs Emevileri günümüzdeki bütün İspanya ve Portekiz topraklarına egemen olmuştur.
Bu dönemde gerek İspanya'ya göç eden Müslüman Berberiler ve Araplarla gerekse sonradan Müslüman olan bölge halkıyla Avrupa kıtasında Müslüman nüfus hızla artmıştır.
Endülüs Emevi Devleti'nin iç sıkıntılar yaşadığı dönemlerde Hristiyan İspanyol krallıklarının saldırılarıyla topraklarının bir kısmını kaybetmiş ve 1031'de yıkılmıştır.
Endülüs Emevi Devleti'nin yıkılmasından sonra İspanya'da; Bağımsız Emirlikler Dönemi (1031-1091), Murâbıtlar Dönemi (1091-1147), Muvahhidler Dönemi (1147- 1229) ve en sonunda Beni Ahmer Devleti Dönemi (1238-1492) yaşanmıştır.
1469'da Kastilya Kraliçesi İsabella ile Aragon Kralı Ferdinand evliliğinden 10 yıl sonra bu iki krallık birleşmesiyle İspanya'da siyasi birlik sağlanmıştır.
Güçlenen krallıklar bölgedeki Müslüman varlığına son vermek için harekete geçmiş ve 1492 yılında Beni Ahmer Devleti'ne son vermişlerdir.
Bu tarihten sonra bölgedeki Müslümanlar büyük sıkıntı yaşamaya başlamış ve İslam medeniyetinin yüzyılların birikimi olan binlerce kütüphaneler dolusu kitap bu dönemde yakılarak yok edilmiştir.
Bölgedeki Müslümanlar zorla Hristiyanlaştırılmaya çalışılmış, Hristiyanlığı kabul etmeyen halk, 1492 yılından itibaren başta Kuzey Afrika olmak üzere değişik coğrafyalara göç etmek zorunda kalmıştır.
Bu göçler esnasında buradaki Müslümanlara, Osmanlı Devleti'nin Cem Sultan meselesi ile uğraşması nedeniyle yardımlar kısıtlı olarak yapılmıştır.
Endülüs Emevileri ve İspanya'da kurulan diğer Müslüman devletler, Avrupa toplumlarını İslam'la tanıştırmış ve bölgede İslamiyet'i yaymıştır.
"Müslüman Endülüs'ten bize 30 kitap kaldı, atomu parçalayabildik.
Şayet yakılan bir milyon kitabın yarısı kalsaydı çoktan uzayda galaksiler arasında geziyor olacaktık."
Madam Curie 2.
Ünite İslam Medeniyetinin Doğuşu Tarih 2 65 Harita 2.2.
Emeviler Döneminde İslam Devleti Endülüs Emevileri sınırlarını genişletmek yerine bilimsel ve kültürel faaliyetlere önem vermişlerdir.
Hem dinî ilimlerde hem de diğer ilimlerde büyük bir aşama kaydetmişlerdir.
Okuma yazma bilmeyen çok az olduğu Endülüs'te eğitim; cami, medrese ve küttaplarda yapılıyordu.
İlimlerin her dalında önemli şahsiyetler yetişmiştir.
Tefsirde Muhammed el-Kurtubi (öl.1273), hadiste İbn Abdi'l-Berr (öl.
1070), fıkıhta İbn Hazm'e (öl.
1064), tasavvufta Muhyittin İbn Arabi (öl.1240) gibi âlimler önde gelen isimlerden bazılarıdır.
Endülüs'te felsefe ve mantık alanlarında da önemli çalışmalar yapılmıştır.
Muhammed bin Meserre (öl.
931) ile başlayan felsefe geleneği İbn Bacce (öl.1138), İbn Tufeyl (öl.1185) ve İbn Rüşt (öl.
1198) gibi filozoflar tarafından devam ettirilmiştir.
Grek felsefe ve mantığının tamamı Endülüslü filozoflarca Arapça'ya çevrilmiştir.
İbn Rüşt'ün öğrencisi Yahudi İbn Meymun da felsefe alanında önemli isimlerdendir.
Endülüs ilim ve kültürde böylesi yüksek bir seviyeye sahip iken Batı dünyası da tam tersi büyük bir karanlığın içinde bulunuyordu.
Avrupa'daki Rönesans ve Reform hareketlerinin ortaya çıkmasında, Endülüs'teki ilmî birikimin büyük payı olmuştur.
Aristoteles ve Platon gibi filozofları Avrupalılar ilk kez Müslüman bilginlerden öğrenmişlerdir.
Endülüslüler kitaba büyük önem vermiştir.
III.
Abdurrahman Dönemi'nde dünyanın en zengin kütüphaneleri Endülüs'te bulunuyordu.
Onun inşa ettirdiği Kurtuba Kütüphanesi'nde dört yüz bin kitap olduğu kaynaklarda geçmektedir.
Endülüs'te bunun dışında da birçok büyük kütüphane bulunmaktaydı.
Bu kütüphaneler engizisyon mahkemelerinin kurulduğu dönemlerde Hristiyanlar tarafından yakılarak yok edilmiştir.
2.
Ünite İslam Medeniyetinin Doğuşu 66 Tarih 2 Endülüs'te Müslümanlar mimari alanında da önemli eserler inşa etmişlerdir.
III.
Abdurrahman'ın başkentte yaptırdığı Kurtuba Medresesi, o dönemin en önemli eğitim kurumuydu.
Burada Avrupa, Afrika ve Asya'dan gelen Müslüman ve Hristiyan öğrenciler öğrenim görmekteydiler.
İslam fetihlerinin Arap Yarımadası dışına taşınmasıyla İslam mimarisi fethedilen yerleri etkilemiş ve buradaki mimariden de etkilenmiştir.
Endülüs Emevi Devleti'yle birlikte İslam mimarisi de yeni bir boyut kazanmıştır.
Kurtuba Camisi ve El Hamrâ Sarayı Endülüs Emevi Devleti'nden günümüze kalan önemli mimari eserlerdendir (Görsel 2.6. ve 2.7.).
Görsel 2.6.
Elhamra Sarayı Görsel 2.7.
Kurtuba Cami 2.
Ünite İslam Medeniyetinin Doğuşu Tarih 2 67 4.
ABBASİ DEVLETİ VE TÜRKLER 4.1.
Abbasiler Dönemi'ndeki Siyasi ve Sosyal Gelişmeler (750-1258) Emevi Devleti'nin son dönem halifelerinin kötü yönetimi ve hanedan üyeleri arasındaki mücadeleler merkezî otoritenin zayıflamasına yol açmıştır.
Uyguladıkları mevali politikası ve Kerbela Olayı gibi gelişmeler de buna eklenince Emeviler halk desteğini kaybetmiştir.
Bu gelişmelere karşı Abbasi ailesi, Horasan'da eşitlik ve adalet düşüncesiyle isyan hareketi başlatmıştır.
Emevi hanedanına karşı cephe alan Türklerin de dahil olduğu çeşitli grupların bu isyanda Abbasi ailesi ile birlikte hareket etmesi ayaklanmayı başarıya ulaştırmış ve Ebü'l-Abbas, Kûfe'de halife ilan edilmiştir.
Abbasiler ikinci halifeleri Ebu Ca'fer el-Mansur zamanında Bağdat şehrini kurarak burayı devletin merkezi yapmışlardır.
Halife Mansur Dönemi'nde, Arap ve mevali arasındaki fark ortadan kalkmıştır ve İranlılar, devlet içinde etkin konuma gelmiştir.
Abbasi halifeleri, Sasanilerin yönetim yapısını örnek alarak vezirlik sistemini benimsemişlerdir.
Mansur Dönemi'nde Anadolu'ya akınlar yapılmış ve Halife Mehdi Dönemi'nde Bizans vergiye bağlanmıştır.
Abbasi Devleti, Harun Reşid zamanında en güçlü dönemlerini yaşamıştır.
Bu dönemde tarım, ticaret, bilim ve eğitim düzeyi artmış; Bağdat, Doğu'nun en büyük ve en önemli ekonomik merkezi olmuştur.
Abbasiler, her ne kadar geniş topraklara hükmedip (Harita 2.3.)
kültürel alanda gelişmiş olsa da ilk yıllardan itibaren devletin merkezi otoritesi sarsılmaya başlamıştır.
Harita 2.3.
İslam Devletinde Sınırların Genişlemesi 2.
Ünite İslam Medeniyetinin Doğuşu 68 Tarih 2 Örneğin Endülüs Emevileri'nin bağımsızlığını kazanmasından sonra Fas'ta İdrisiler, Tunus'ta Ağlebiler gibi Tavaif-i Müluk denilen bağımsız ve yarı bağımsız devletler ortaya çıkmaya başlamıştır.
IX.
yüzyılın ortalarından itibaren Abbasilerin gücü, Mısır'dan batıya geçemiyordu.
868-905 yılları arasında Tolunoğulları ve 935-969 yılları arasında Akşitler gibi Türk devletleri, Mısır ve Suriye'ye hâkim olarak batıdaki Abbasi sınırını daraltmışlardı.
Doğudaki durum da batıdakinden çok farklı değildi.
Maveraünnehir'de Samaniler, Horasan'da Tahiriler halifeye bağlı olmakla beraber iç ve dış işlerinde tamamen bağımsız hareket ediyordu.
Abbasiler, yaşanan tüm problemlere rağmen siyasi varlıklarını 1258 yılına kadar devam ettirmeyi başarmışlardır.
1258 Cengiz Han'ın torunu İlhanlı hükümdarı Hülagü, Bağdat şehrini işgal ederek Abbasi Devleti'ne son vermiştir.
Abbasi ailesinden el- Müstansır, Memlük Sultanı Baybars tarafından Kahire'de halife ilan edilmesiyle 1517'de Osmanlı Sultanı Yavuz Sultan Selim'in Memlüklüleri ortadan kaldırmasına kadar halifelik makamı Abbasi ailesinde kalmıştır.
Yavuz Sultan Selim Dönemi'nden itibaren Osmanlı padişahları tarafından kullanılan halife unvanı 3 Mart 1924'te halifeliğin kaldırılması ile tarihe karışmıştır.
Abbasilerde Sosyal Hayat ve Devlet Teşkilatı: Abbasi Devleti'nin sınırları içinde Araplar başta olmak üzere, İranlılar ve Türkler gibi çeşitli milletler ve mezheplere mensup insanlar hayatını sürdürmekteydi.
Zaman zaman bu kavimler arasında çatışmalar çıktığı gibi mezhepler arasında da mücadeleler eksik olmamıştır.
Abbasilerde, İslam toplumu genel olarak havas ve avam denilen iki tabakadan oluşuyordu.
Halifenin yakınları, vezirler, emirler, kadılar, âlim ve kâtipler havas tabakasında iken esnaf ve sanatkârlar, çiftçiler, askerler, köleler ve diğer gruplar da avam tabakasına mensup olmuşlardır.
Sosyal sınıflardan biri de zımmi denilen Yahudi ve Hristiyanlardan oluşan askerlik yapmamaları karşılığında cizye vergisi ödemekle yükümlü gruptu.
Talas Savaşı'ndan sonra kâğıt üretimi Çin'in dışına çıkmış ve 756 yılında Semerkant'ta ve zamanla diğer şehirlerde kâğıt imalathanesi kurulmuştur.
Avrupa'da ise kâğıt imalatına ancak XIII.
yüzyıldan itibaren başlanmıştır.
Abbasi şehirlerinde asayiş, şurta teşkilatı tarafından sağlanıyordu.
Halifelerin siyasi otoritelerinin zayıflaması üzerine, devlet erkânı arasında ortaya çıkan iktidar mücadelesine son vermek maksadıyla kurulan kuruma Emirü'lümeralık deniyordu.
Bu kurumun başındaki kişi olan Emirü'l-ümera, geniş yetkilere sahip olduğundan hutbe ve sikkelerde halifenin isminden sonra adı geçmekteydi.
Harun Reşid devrinden itibaren ise kadılkudatlık (başkadılık) makamı kurulmuştur.
Abbasiler Devri'nde siyasi, iktisadi ve dinî sebeplere dayanan isyanlara sık sık rastlanmaktadır.
İsyan hareketinin altında milliyetçilik düşüncesinden daha çok özellikle 2.
Ünite İslam Medeniyetinin Doğuşu Tarih 2 69 İran kökenli dinî ideoloji yatıyordu.
Bu isyanları bastırmak için Divanü'z-zenadıka adı verilen bir müessese kurulmuştur.
Abbasiler, devlet işlerini görüşmek için farklı divanlar kurmuştur.
Devletin mali işlerine Divanü beytülmal, askerî işlere Divanü'l-ceyş, resmî yazışmalara Divan'ı-tevki, posta ve gizli istihbarat hizmetlerine Divanü'l-berid, idari haksızlıklara ve adli hatalara Divan'ı-mezalim bakardı.
4.2.
Abbasi Devlet Teşkilatında Türkler 747 yılında büyük bir ordu ile batıya doğru ilerlemeye başlayan Çin'in, Orta Asya'daki sert tutumu Türklerin Abbasilerle yakınlaşmasını sağlamış ve Türklerle Müslüman Arapların orduları Talas'ta Çin kuvvetleriyle karşılaşmıştır.
Türklerin desteğini alan Müslüman Araplar, 751'de Talas Savaşı'nı kazanmış ve bu savaşın sonucunda, Orta Asya'yı egemenliği altına almak amacıyla gelen Çinliler geri püskürtülmüştür.
Böylece Orta Asya, Çin egemenliğine girmek üzereyken Müslümanların ve Türklerin eline geçmiştir.
Emeviler Dönemi'nde Türkler üzerine yapılan seferlerde Müslüman Arapların sert tutumu ve mevali politikası Türklerde, Müslümanlara karşı bir tepki oluşturmuştu ancak Talas Savaşı sonrasındaki yakınlaşma ile Türkler, Müslümanlığı kabul etmeye başladı.
Abbasilerin uyguladığı politika gereği Türklere devlet içinde görevler de verildi.
Abbasi Halifesi Harun Reşid, muhafız birliğini Türklerden meydana getirmiştir.
Bizans'tan gelebilecek tehditleri önlemek için merkezi Antakya olan Avasım eyaleti kurularak Türklerden oluşan askerî birlikler bu şehirlere yerleştirilmiştir.
Harun Reşid'in oğulları Halife Me'mun ve Mu'tasım Dönemlerinde ise Türklerin devlet içindeki etkileri daha da artmıştır.
Harun Reşid'in ölümünden sonra oğulları Emin ve Me'mun arasındaki hilafet mücadelesi Arap ve İranlıların iktidar mücadelesine dönüştü.
Halife Me'mun'u, bu mücadelede İranlılar desteklediği için devlet içinde İranlılar etkin bir hâle geldi ancak İranlıların güçlenmesi Me'mun'un iktidarını gölgelemeye başlayınca bu durumdan rahatsız olan halife, Arap ve İranlılara karşı Türkleri orduda bir denge unsuru olarak görmüştür.
Türkler, Abbasi Devleti'nde Arap ve İranlıların nüfuzuna karşı çıkabilecek siyasi tecrübe ve askerî güce sahipti.
Me'mun'un halifeliğinin son yıllarında Türkleri, askerî birliklerin arasına almaya başladığı ve bunu bir devlet politikası hâline getirdiği görülmektedir.
Halife Mu'tasım zamanında devlet içindeki Türklerin durumu daha da güçlenmiştir.
Afşin, Aşnas, Boğa el Kebir, Urtuç gibi Türk komutanlar, ülke içinde çıkan isyanların bastırılmasında görev almış ve Bizans üzerine Anadolu'ya yönelik seferlere de katılmışlardır.
Bu dönemde halife, Bağdat'ın kuzeyinde sadece Türklere ait olan Samarra şehrini kurdurmuş ve başka milletten insanların bu şehre yerleşimi yasaklanmıştır (Görsel 2.8.).
2.
Ünite İslam Medeniyetinin Doğuşu 70 Tarih 2 Görsel 2.8.
Samarra Cami Minaresi Abbasi Devleti'nde Türkler, sadece orduda değil siyasi ve idari alanlarda da güç kazanarak devlet kadrolarında görev alıp devletin yönetiminde büyük ölçüde söz sahibi olmuştur.
Hatta Halife Mütevekkil'den itibaren halifelerin belirlenmesinde bile rol oynadılar.
Bu durum Şii bir hanedan olan Büveyhilerin 945 yılında Bağdat'ı ele geçirmesine kadar devam etti.
Bu olaydan sonra Abbasi halifeleri, bütün siyasi ve askerî otoritelerini kaybetti.
Büveyhiler, merkezî hükûmetin meşruiyet kaynağı ve dinî lider olarak Abbasi halifelerini başta tuttu.
İstediklerini halife yapıyor, istemediklerini de hiçbir zorlukla karşılaşmadan bertaraf edebiliyorlardı.
Bu süreçte artık Bağdat, İslam dünyasının bir merkezi olmaktan çıkmıştı.
XI.
yüzyılda İran'da yeni bir güç olarak Büyük Selçuklular ortaya çıkmıştır.
Selçuklu Sultanı Tuğrul Bey, 1055 yılında Bağdat'ı kurtararak halifeye dinî itibarını iade etmiştir.
Halifeler, yarım asır kadar Selçukluların siyasi egemenliği altında varlıklarını devam ettirmişlerdir.
Bir Türk devleti olan Selçuklular sadece Bağdat'ı değil bütün Irak ve Suriye'yi de Şii tehlikesinden kurtarmışlardır.
Başta Bağdat olmak üzere büyük şehirlerde medreseler kuran Selçuklular, fikrî bakımdan da Şiilerle mücadele etmiştir.
Büyük Selçuklu Devleti taht kavgaları sebebiyle zayıflamaya başladığı sıralarda, Abbasi hali- 2.
Ünite İslam Medeniyetinin Doğuşu Tarih 2 71 feleri maddi iktidarı da ele geçirmek üzere harekete geçmişler fakat başarılı olamamışlardır.
4.3.
Mısır'da Kurulan İlk Müslüman Türk Devletleri Tolunoğulları (868-905): Abbasilerde devlet hizmetlerine giren Türklerden olan Ahmet b. Tolun Mısır'da valilik yaptığı sırada bağımsızlığını ilan etmesiyle kurulmuştur.
Bu dönemde Mısır ekonomisi büyük gelişme sağlamıştır.
İlk Türk-İslam hanedanını kurmuş olan Tolunoğulları Abbasiler tarafından yıkılmıştır.
Tolunoğulları'ndan günümüze kadar gelen en önemli eser Ahmet b. Tolun Cami olmuştur(Görsel 2.9.).
Görsel 2.9.
Ahmet b. Tolun Cami İhşîdîler (935-969): Fergana kökenli askerî aileden gelen Abbasi hizmetindeki Türk valilerden biri olan Muhammed b. Toğaç tarafından Mısır'da kurulmuştur.
Zamanla Mekke Medine ve Suriye'yi egemenliklerine alarak kutsal topraklara egemen olan ilk Türk devleti olmuştur.
Fatımiler tarafından yıkılmışlardır.
Eyyubiler (1174-1250): Devlete ad veren Eyyûb oğlu Salâhaddin Yusuf, Musul Atabeyi Nureddin Mahmud'un yanında yetişmiştir.
Kurduğu devlette halkın çoğunluğunu Türkler teşkil ettiği gibi Eyyûbî ordusu tamamen Türkler'den kurulmuştu.
Devlet 2.
Ünite İslam Medeniyetinin Doğuşu 72 Tarih 2 dili Türkçe olduğu gibi Salâhaddin'in takip ettiği Sünni Müslümanlık siyaseti, Büyük Selçuklu Türk siyasetinin aynısıdır.
Eyyûbî Devleti her bakımdan bir Türk siyasî teşekkülüdür.
Nureddin Mahmud'un kumandanı olarak Mısır'a gelen ve Haçlılar'la iş birliği hâlindeki Fâtımî Devleti'ni ortadan kaldırarak kendi devletini kuran Selâhaddin Eyyubi, Haçlı savaşlarındaki mücadelesi ve başarıları ile Doğu'da ve Batı'da büyük şöhret kazanmış ve 1187'deki ünlü Hıttîn Zaferi ile Haçlılar'ı Kudüs'ten çıkarmıştır.
Mısır, Suriye, Filistin ve Yemen'e kadar uzanan devleti, kendisinin ölümünden sonra (1193) kardeşleri ve oğulları arasında bölüşülerek ayrı devletler hâlinde devam etmiştir.
Memlûkler tarafından ortadan kaldırılmışlardır.
Memlûkler (1250-1517): Kıpçak kökenli kölemenlerin Abbasilerde devlet hizmetine girmesiyle Mısırda özellikle Eyyubilerin ordusunda Türk memlûklerin sayısı artmıştır.
Ordu komutanı Muizzüddin Aybek isyanı sonucunda Eyyubi Devleti yıkılmış ve Mısır'da Memlûkler Dönemi başlamıştır.
Her emirin hükümdar olma hakkına sahip olduğu Memlûk Devleti'nin en önemli hükümdarları sultan Baybars ve Kalavun olmuştur.
Baybars Moğolları Ayncalut (1260) ve Elbistan (1277) da iki kez mağlup ederek Mısır ve Suriye'nin Moğol egemenliğine girmesine engel olmuştur.
Moğol istilasını durdurmaları, Kudüs ve Antakya çevresindeki Haçlı kalıntılarını temizlemeleri ve Abbasi halifesini himaye ediyor olmaları nedeniyle Memlûkler İslam dünyasında haklı bir şöhrete ve itibara kavuşmuşlardır.
Baharat Yolu'nu kontrol eden Memlûkler Dönemi'nde Mısır zenginleşmiş özellikle Kahire ve Şam bir çok cami medrese çarşı vb.
bir çok mimari eserlerle donatılmıştır (Görsel 2.10.).
Yavuz Sultan Selim'in Mısır seferinde yaptığı Mercidabık (1516) ve Ridaniye (1517) Savaşları ile Memlûkler Devleti yıkılarak Mısır Osmanlı Devleti egemenliğine girmiştir.
Görsel 2.10.
Sultan Hasan Medresesi ve Cami, Kahire 2.
Ünite İslam Medeniyetinin Doğuşu Tarih 2 73 MISIR VE TÜRKLER Türkiye gibi iki kıta üzerinde Asya ve Afrika arasında bulunan, hafızalarda Antik dönemiyle bilinen firavunlar, piramitler, sfenksler ve papirüslerle özdeşleştirilen Mısır'ın Anadolu'dan daha önce Türk egemenliğine girdiğini, 868'den 1882'ye kadar beş farklı Türk Devleti'nin (Tolunoğulları, Ihşidiler, Eyyubiler, Memlûkler, Osmanlılar) egemenliğinde kaldığını ve her dönemden büyük izler barındırdığını, tarihte bir dönem Türkiye olarak adlandırıldığını biliyor muydunuz?
5.
İLİM MEDENİYETİ İslam medeniyetinin en önemli özelliği bilgi medeniyeti olmasıdır.
Hz. Muhammed'in peygamberliği ve Kur'an öğretileriyle birlikte Müslümanlar, ilime teşvik edilmiştir.
Kur'an sadece iman ve ibadetlerden bahseden bir kitap değildir.
“Hiç bilenlerle bilmeyenler bir olur mu?
(Zümer, 9)” diyen Kur'an; bal arısından güneşe, denizlerden yıldızlara Müslümanların dikkatini çekerek yüzlerce ayetin sonunda “Düşünmez misiniz?, Akletmiyor musunuz?, Bakmaz mısınız?” gibi uyarılarla insanları düşünmeye çağırmıştır.
“Rabbinin adıyla oku!
(Alak, 1)” ayetiyle Kur'an, insanlara rehber olmak üzere indirilmiştir.
5.1.
İslam Medeniyetinin İlim ve Eğitim Kurumları Hz. Muhammed, Kur'an'ın okunması, dinin temel gereklerinin öğrenilmesi gibi konuları ön plana almış eğitim-öğretim ve ilime önem vermiştir.
Bedir Savaşı'nda ele geçirilen esirlerden, Müslümanlara okuma-yazma öğretenlerin serbest bırakılması, Hz. Muhammed'in eğitime verdiği önemin bir göstergesidir.
Hz. Muhammed'in başlatmış olduğu eğitim-öğretim faaliyetleri, Dört Halife Dönemi'nde de devam etmiştir.
Bu dönemde küttab adı verilen ilköğretim seviyesindeki kurumlarda, mescidlerde ve camilerde ilim öğrenimine devam edilmiştir.
Cami ve mescitler, İslamiyet'in ilk devirlerinden günümüze kadar İslam toplumunun eğitim kurumları olarak faaliyet göstermiştir.
Emeviler ve Abbasiler Dönemi'nde sınırların genişlemesiyle birlikte eğitim kurumlarında önemli gelişmeler olmuştur.
Başlangıçta sadece okuma-yazma ve İslami ilimler alanında eğitim verilirken bu dönemden itibaren değişik dallarda eğitim-öğretim verilmeye başlanmıştır.
Özellikle Abbasiler Dönemi'nde, bilgelik ve hikmet evi anlamına gelen Beytü'l-Hikme'nin kurulması İslam medeniyetinde bir dönüm noktasıdır.
2.
Ünite İslam Medeniyetinin Doğuşu 74 Tarih 2 Beytü'l- Hikme, bir araştırma ve eğitim kurumu olup Abbasi Halifesi el-Me'mun tarafından kurulmuştur.
Bilgelik evinin en önemli görevi, dönemin ünlü astronom, matematikçi ve hekimlerini bir araya getirmek ve bilimin çeşitli alanlarındaki belli başlı eserleri Arapça'ya çevirmekti.
Grekçe, Süryanice, Sanskritçe ve Farsça gibi dillerden Arapça'ya tercüme edilen çok sayıda eser Hizanetü'l-Hikme adı verilen yerde toplanmıştır.
Abbasi halifelerinin tıp, astronomi, mantık ve matematik ile ilgili alanlara teşvik etmesi, kitapları toplatıp tercüme ettirmesi ve âlimlere ve ediplere karşı cömert tavırları; İslam dünyasında büyük bir düşünce hareketini başlatmıştır.
Bu dönemde Beytü'l Hikme, Orta Çağ'ın en zengin kütüphanesi ve ilmî araştırma merkezi hâline gelmiştir.
İslam dünyasında gerçek anlamıyla ilk kütüphane Emevi halifesi tarafından Şam'da kurulmuştur.
Kütüphanecilikte ikinci önemli gelişme Abbasi Halifesi Me'mun'un Bağdad'ta açtığı Beytü'l-Hikme'dir.
Sultanların saraylarında kütüphaneleri olduğu gibi bazı âlimlerin de evlerinde özel kütüphaneleri bulunduğu bilinmektedir.
Ayrıca büyük camilerin yanında halk için kütüphaneler açılmıştır.
Abbasiler ve Selçuklular Dönemi'nde de kütüphanelerde sayı ve kalite olarak büyük gelişmeler olmuştur.
İslam dünyasında kütüphaneler ve medreseler bilimsel gelişmenin en önemli kurumları hâline gelmiştir.
İlimlerin sınıflandırılması: İslam dünyasında düşüncenin ve bilimin ortaya çıkışının dinî, siyasi ve sosyal nedenleri vardır.
Özellikle Hicret'ten sonra, İslam Devleti kurulunca çeşitli dinî meseleler ve toplumsal ihtiyaçlar ortaya çıktı.
Hz. Muhammed hayattayken sorunlara ya doğrudan kendisi cevap veriyor ya da sorunları vahiy yoluyla çözüyordu.
Hz. Muhammed'in vefatından sonra Suriye, Irak ve İran gibi geniş toprakların İslam Devleti'ne katılması; vergi ve arazi hukuku, savaş esirlerinin durumu gibi yeni sorunları ortaya çıkarmıştır.
Fethedilen bölgelerde İslam'ın yayılması; dinin nasıl ve hangi araçlarla anlatılacağı, toplumsal hayatın nasıl yaşanacağı gibi meseleleri gündeme getirmiştir.
Bu nedenle Müslümanlar, bütün yönleriyle Kur'an'ı incelemeye ve Hz. Peygamber'in söz ve davranışlarını tespite girişmiştir.
Bu çalışmalarla naklî ilimler ortaya çıkmaya başlamıştır.
Sahabelerin Kur'an öğretme faaliyetleri, tefsir ve fıkıh ilimlerine kaynaklık etmiştir.
Abbasi halifelerinin, Latince ve Süryaniceden Arapçaya çevirttiği eserler ile İslam medeniyetinde farklı bilimler ortaya çıkmıştır.
İslam coğrafyasının genişlemesiyle ortaya çıkan ihtiyaçları gidermek için matematik, fizik, kimya, astronomi, tıp, coğrafya, mühendislik gibi ilimlerle de uğraşılmıştır.
2.
Ünite İslam Medeniyetinin Doğuşu Tarih 2 75 İslam medeniyetinde ilimler iki başlık altında toplanmıştır.
Dinî ilimler (Naklî ilimler): İslam'ın en temel iki kaynağı Kur'an-ı Kerim ve Hz. Muhammed'in Sünnet'ini anlamaya yönelik tefsir, hadis, fıkıh (hukuk), kelam gibi ilimlerdir.
Akli ilimler: Abbasilerde Beytü'l Hikme ve gözlem evlerinin açılması, medreselerin kurulmasına ve çeşitli düşünce akımlarının doğmasına yol açmıştır.
Böylece düşünce ve bilim hayatına canlılık gelmiş, felsefe, coğrafya, astronomi, matematik, tıp gibi ilimler üzerinde çalışmalar başlamıştır.
Bu ilimlere “Akli ilimler” denmiştir.
5.2.
İslam Âlimlerinin İlme Bakışları XII.
yüzyıla kadar İslam âlimleri matematik, fizik, astronomi, kimya, biyoloji, tıp ve felsefede çok yönlü bir araştırma çabası içinde olmuşlardır.
Müslümanlar, bir yandan Eski Yunan ve Hintli düşünürlerin eserlerini incelemiş diğer yandan da bilimde farklı yaklaşım ve metotlar geliştirmişlerdir.
İslamiyet'in bilimsel çalışmalara teşviki sayesinde Müslümanlar öğrenmeyi, ilim sahibi olmayı, insanlık görevi ve ibadet olarak algılamışlardır.
Kur'an'da: “Onlar göklerin ve yerin yönetimi üzerinde ve Allah"ın yarattığı şeyler üzerinde düşünmediler mi?
(A'râf 185)”, “Allah O'dur ki, yedi göğü ve yerden de onun mislini yarattı.
Emr bunlar arasından indirilir ki, Allah'ın her şeye gücü yeter olduğunu ve Allah'ın kesin olarak her şeyi bir ilim ile kuşatmış olduğunu bilesiniz.
(Talâk 12)” gibi birçok ayette düşünmeye verilen önemden bahsedilmiştir.
Öğrenme ve düşünme yeteneğine sahip insan, aklını kullanarak kendini, âlemi ve Allah'ı tanır.
Bu düşünce ile İslam âlimleri kendilerini ve içinde yaşadıkları âlemi anlamaya yönelmiştir.
İslam âlimlerinin matematik, mantık, fizik, kimya, astronomi, botanik gibi bilimlerle ve felsefeyle uğraşmalarının temelinde bu amaç vardır.
İslam âlimleri, dogmatizme sapmadan, özgürce ve cesaretle ilmî çalışmalarını sürdürmüştür çünkü Kur'an'da ilim; maddi ve manevi ilimler (fizik ve metafizik) gibi bir ayrım gözetmeksizin bütün bilimleri kapsamaktadır.
İslam âlimlerinin bütüncül bir bakış açısıyla hareket etmesi bilimsel çalışmaların en yüksek seviyeye ulaşmasını sağlamıştır.