c.
Benzetme yönü: Benzeyenle benzetilen arasındaki ortak özelliktir.
Benzetme yönü tek veya çok taraflı olabilir.
d.
Benzetme edatı: Benzeyen ve benzetilen arasında ilişki kuran (gibi, kadar, sanki, tek, andırmak, -layın, -var, -cılayın) edat ya da edat işlevi gören kelime ve eklerdir.
Bunlardan ilk ikisine benzetmenin temel ögeleri, diğer ikisine de benzetmenin yardımcı ögeleri denir.
Bir benzetmede eğer dört öge de bulunursa buna tam benzetme, eğer bir öge bulunmazsa buna da eksik benzetme denir.
Ah bu türküler Türkülerimiz Ana sütü gibi candan Ana sütü gibi temiz Yukarıdaki dizelerde, türkülerimiz ile ana sütü arasında ilgi kurularak benzetme sanatına başvurulmuştur.
Bu benzetmede dört öge de kullanılmıştır: 92 3.
ÜNİTE ŞİİR Benzeyen köy türküleri Kendisine Benzetilen ana sütü Benzetme Yönü candan,temiz Benzetme Edatı gibi Uyarı: Yalnız benzetilen ve kendisine benzetilen ögeleriyle yapılan, benzetme edatı ve benzetme yönüne yer verilmeyen benzetmeye güzel benzetme (teşbihibeliğ)denir.
Telli turnam sökün gelir İnci mercan yükün gelir Elvan elvan kokun gelir Yar oturmuş yele karşı 3. dizede sevgilinin kokusu renk renk sıfatıyla çiçeğe benzetilerek güzel benzetme yapılmıştır.
2.
İstiare (Eğretileme): Bir sözün benzetme amacıyla başka bir sözün yerine kullanılmasıdır.
Bu edebî sanatta benzetmedeki temel ögelerden benzeyen ya da kendisine benzetilenden sadece biri kullanılır.
İki çeşit istiare vardır: a.
Yalnızca benzeyenin söylendiği istiareye kapalı istiare denir.
Yaslı gelin gibi mahzun mu bilmem?
Yüce dağ başında siyah tül vardı.
“Yüce dağ başında siyah tül vardı” dizesinde şair, siyah tül kelime grubunu bulutların yerine kullanarak istiare sanatı yapmaktadır.
Burada yüce dağ başındaki bulutlar siyah bir tüle benzetilmiştir.
Sadece kendisine benzeyenin bulunduğundan dolayı kapalı istiare yapılmıştır.
b.
Yalnızca benzetilenin söylendiği istiareye de açık istiare denir.
Ve dörtnala, dümdüz bir mavilikte Kar yağıyor üstümüze, inceden.
(Ahmet Muhip Dıranas) Bu dizelerde “kar yağışı” “dörtnala koşan bir at”a benzetilerek açık istiare yapılmıştır.
Uyarı: Kapalı istiare ile birlikte daima bir kişileştirme sanatı da vardır.
Ancak kişileştirilen varlık ifade edilmez.
3.
Mecazımürsel (Ad Aktarması/Düzdeğişmece): Benzetme amacı güdülmeden, neden sonuç gibi türlü ilişkilerle bir sözün başka bir söz yerine kullanılması sanatıdır.
Kandilli yüzerken uykularda Mehtâbı sürükledik sularda (Yahya Kemal Beyatlı) Bu dizelerdeki “Kandilli” kelimesi“Kandilli semtinde yaşayan halk” anlamında kullanılmıştır.
“Yer adı-halk” ilişkisine dayalı bir mecazımürsel yapılmıştır.
93 3.
ÜNİTE ŞİİR 4.
Kişileştirme (Teşhis) - Konuşturma (İntak): Kişileştirme, tabiattaki varlıkları insanlar gibi davrandırma ve canlandırma sanatı; konuşturma ise insan dışındaki varlıkları insan gibi konuşturma sanatıdır.
Konuşturma kişileştirmeden sonra gelir.
Varlıklar önce kişileştirilir sonra gerekirse konuşturulur.
Her intakta bir kişileştirme vardır ama her kişileştirmede bir intak yoktur.
Dinmiş denizin şarkısı, rüzgâr uyumakta Körfez düşünür, Kanlıca mahzundur uzakta.
(Faruk Nafiz Çamlıbel) Bu dizelerde rüzgârın uyuması kişileştirme sanatına örnektir.
İmge, şiir dili ile oluşturulan ses ve söz kalıplarına denir.
Ahmet Muhip Dıranas’ın “Ben büyük şarkıları severim; büyük olsun.” dizesinde “büyük şarkılar” bir imgedir.
Mazmun, bazı özel kavram ve düşüncelerin ifadesinde kullanılan klişeleşmiş söz ve anlatımlara denir.
Örneğin Ahmet Haşim, Merdiven şiirinde hayatı merdivene benzeterek geçmiş günleri ve hatıralarını “Eteklerinde güneş rengi bir yığın yaprak” dizesiyle ifade eder: Ağır ağır çıkacaksın bu merdivenlerden Eteklerinde güneş rengi bir yığın yaprak Ve bir zaman bakacaksın semaya ağlayarak (Ahmet Haşim) Orhan Şaik Gökyay (1902-1994) 16 Temmuz 1902´de Kastamonu İnebolu’da doğdu.
2 Aralık 1994´te İstanbul’da yaşamını yitirdi.
Çeşitli liselerde edebiyat öğretmenliği yaptı.
1984´ten sonra Marmara ve Mimar Sinan Üniversitelerinde divan edebiyatı dersleri verdi.
Şiirlerini hece ölçüsüyle yazmıştır.
Önceleri âşık tarzına uygun, çoğunlukla ulusal konuları işleyen lirik şiirler yazdı.
1940´lardan sonra edebiyat tarihi, folklor ve halk edebiyatı araştırmalarına yöneldi.
Eski metinleri inceledi, eklediği notlarla birlikte sadeleştirilmiş basımlarını hazırladı.
Kendi şiirlerini kitap olarak yayınlamadı.
Okuduğunuz “Bu Vatan Kimin” şiirinin amacı muhataplarını vatan sevgisi konusunda duygulandırmak ve heyecanlandırmaktır.
Orhan Şaik Gökyay, şiirin yazılış sebebi hakkında şunları söyler: “Yıl 1937 Bursa’dayım.
Bir yerlerden geliyorum.
Tam bizim evin oralarda resmî bir daire var.
Karakol mu ne?
Bayrağı direkte unutmuşlar.
Rüzgâr da yok.
Bayrak kendisini bırakıvermiş.
Bu bana öylesine dokundu ki...
Bu, içimde bir yerlerde “asker” oluşumdan kaynaklanıyor.
Biz İstiklal Savaşı’nda yetiştik.
Gençliğim Harb-i Umumînin (Birinci Dünya Savaşı) bozgunlarıyla başladı.
İşte bayrağımın bu hâli bana hemen daha oracıkta şiirimin ilk mısralarını yazdırdı.” Açık ve saf Türkçe ile yazılan şiirin anlatımı yalın ve içtendir.
“Bu Vatan Kimin?” şiirinin nazım şekli, Türk halk edebiyatı nazım şekillerinden koşmadır.
Bu nazım biçimi dörtlükler hâlinde ve (abab – cccb – dddb – eeeb – fffb - gggb) uyak örgüsüyle 11’li hece 94 3.
ÜNİTE ŞİİR ölçüsüyle oluşturulmuştur.
Türk halk edebiyatı geleneğinde olduğu gibi şair, son dörtlükte de mahlasını kullanmıştır.
Koşmalar, işlendiği konulara göre değişik isimler alır.
Aşk, doğa sevgisi gibi lirik konuları işleyen güzelleme; bir kişi, olay ya da durumu yerenlere taşlama; yiğitçe bir edayla kahramanlık konularını anlatanlara koçaklama; bir kimsenin ölümü üzerine hissedilen duyguları anlatmak amacıyla söylenenlere ise ağıt denir.
Metni Anlama ve Çözümleme 1.
Aşağıdakilerden hangisinin ana düşünce, tema ve konu olduğunu karşılarında boş bırakılan yere yazınız.
a.
Vatan b.
Bir yerin vatan olabilmesi ancak onu yurt edinen milletin onu korumak uğruna canını bile feda edecek bir şuura sahip olmasıyla mümkün olur.
c. Türklerin vatanları için her şeyleriyle mücadele etmesi 2.
Bir şiirin nazım biçimi belirlenirken nazım birimi, uyak düzeni, ölçü vb.
şekline ait özellikleri; nazım türü belirlenirken içerik (konu, tema vb.)
esas alınır.
Okuduğunuz bu şiirin nazım biçimi ve nazım türü aşağıdakilerden hangisinde doğru verilmiştir?
A) Koşma-Ağıt B) Mâni-Güzelleme C) Koşma-Koçaklama D) Mâni-Taşlama 3.
Şaire göre bir toprak parçasını vatan yapan unsurları nelerdir?
4.
Türk milletinin düşünce yapısı, millî ve manevi değerleri nelerdir?
Şiirden hareketle bu değerleri boş bırakılan yere yazınız.
………………………………………………………………………………………… ………………………………………………………………………………………… ………………………………………………………………………………………… …………………………………………………………………………………………... ………………………………………………………………………………………… ………………………………………………………………………………………… ………………………………………………………………………………………… 95 3.
ÜNİTE ŞİİR 5.
Şair, “Bu sevgi bir kuru ifade değil” dizesiyle ne anlatmak istemiş olabilir?
6.
“Bu vatan bir tarih boyunca onun uğrunda, kendini tarihe verenlerindir” imgesi kişisel menfaatlerini, ailesini, eşini dostunu, malını mülkünü; her şeyini geride bırakarak vatan kurtulsun diyerek vatan için savaşmayı göze almayı ifade eder.
Siz de “Bu vatan toprağın kara bağrında, sıradağlar gibi duranlarındır” imgesinin anlamını belirleyiniz.
7.
“Destan, genel olarak kahramanlıkları ifade eden metinlerdir.
Türk milleti, tarih boyunca birçok kahramanlık örnekleri göstermiştir ki tarih kitapları, şiirleri, hikâyeler, romanlar vb.
Türk milletinin destansı kahramanlıklarını anlata anlata bitiremez.” Okuduğunuz şiirde, bu düşünceyi destekleyen dizeleri belirleyiniz.
8.
Aşağıdaki dizelerdeki edebî sanatları karşılarına yazınız.
Dizeler Edebî Sanatlar Şimşek gibi çakan, sel gibi coşan Nehirler gazidir, dağlar kahraman Her taşı bir yakut olan bu vatan 9.
Türk milletinin en yüce değerlerinden birisi şehitlik mertebesidir.
Vatanı, milleti, dini, devleti için savaşta ölen kişi, hem milletin nazarında hem de Allah katında bu manevi mertebeye ulaşır.
Dolayısıyla şehitlik, Türkler için ulaşılabilecek en büyük rütbe ve onurdur.
Günümüz toplumu bu değere sahip midir?
Düşüncelerinizi aşağıda boş bırakılan yere yazınız.
………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… …………………………………………………………………………………………... 96 3.
ÜNİTE ŞİİR  Ardına bakmadan yollara düşen, Şimşek gibi çakan, sel gibi coşan, Huduttan hududa yol bulup koşan, Cepheden cepheyi soranlarındır... 10.
Aşağıdakilerin hangisinde virgül (,) bu dizelerdeki işleviyle kullanılmıştır?
A) Günümüz insanlarında nerede o şevk, o heyecan?
B) Genç adam kolunu şöyle bir kaldırır, ceketinin yenini kıvırır ve saatine bakar.
C) Durumu oldukça kötü birisi, derneğimize başvurdu.
D) Ankara’ya yarın gideceğim, dedi.
11.
(I) Tutuşup, kül olan ocaklarından, (II) Şahlanıp köpüren ırmaklarından, (III) Hudutlarda gaza bayraklarından, (IV) Alnına ışıklar vuranlarındır...
Bu dörtlüğün hangi dizesinde virgül yanlış kullanılmıştır?
A) I B) II C) III D) IV 12.
İki heceli bazı kelimeler ünlüyle başlayan bir ek aldıklarında ikinci hecelerindeki dar ünlüler düşer.
Aşağıdakilerin hangisinde bu tür kelimelerin yazımında yanlışlık yapılmıştır?
A) Alnına ışıklar vuranlarındır… B) Göğsünden vurulup tam ercesine C) Sencileyin hasmı rüyada değil, D) Bir tarih boyunca onun uğurunda 97 3.
ÜNİTE ŞİİR 1.
Metin Hazırlık • Aşk üzerine şiirler bularak okuyunuz.
Sözlü iletişim çalışmalarında kullanmak üzere beğendiğiniz şiirlerden bir şiir defteri hazırlayınız.
Ben Sana Mecburum ben sana mecburum bilemezsin adını mıh gibi aklımda tutuyorum büyüdükçe büyüyor gözlerin ben sana mecburum bilemezsin içimi seninle ısıtıyorum ağaçlar sonbahara hazırlanıyor bu şehir o eski istanbul mudur karanlıkta bulutlar parçalanıyor sokak lambaları birden yanıyor kaldırımlarda yağmur kokusu ben sana mecburum sen yoksun sevmek kimi zaman rezilce korkuludur insan bir akşam üstü ansızın yorulur tutsak ustura ağzında yaşamaktan kimi zaman ellerini kırar tutkusu birkaç hayat çıkarır yaşamasından hangi kapıyı çalsa kimi zaman arkasında yalnızlığın hınzır uğultusu fatih’te yoksul bir gramofon çalıyor eski zamanlardan bir cuma çalıyor durup köşe başında deliksiz dinlesem sana kullanılmamış bir gök getirsem haftalar ellerimde ufalanıyor ne yapsam ne tutsam nereye gitsem ben sana mecburum sen yoksun (…)  Attilâ İLHAN, Ben Sana Mecburum 98 3.
ÜNİTE ŞİİR Metinde Geçen Kelime ve Kelime Grupları mıh: Büyük çivi.
Bilgi Kutusu Şiiri diğer edebî türlerden ayıran en önemli özelliklerden biri de ahenktir.
Çünkü kelime ve kelime grupları dil bilgisi kurallarından çok şiire özgü söyleyişle ahenk etrafında bir araya gelir.
Ahenk; dizelerdeki kelimelerin birbiriyle olan uyumudur.
Şiirde ahenk; ritim, ses akışı, söyleyiş, ses ve kelime tekrarları ile sağlanır.
Ahenksiz şiir olmadığı ve her şiirin kendine özgü bir ahengi olduğu söylenebilir.
Ritim, şiirde belirli aralıklarla ortaya çıkan etki, tesir, uyarıcı, vurgu demektir.
Şiirde ritmi ölçü, uyak ve redif sağlar.
Türk edebiyatında üç türlü ölçü kullanılmıştır: 1.
Hece ölçüsü 2.
Aruz ölçüsü 3.
Serbest ölçü Hece ölçüsü dizelerdeki hece sayısının eşitliğine dayanır.
Bu ölçü İslamiyet Öncesi Türk Edebiyatı’ndan bugüne kadar özellikle halk şiirinde yaygın olarak kullanılagelmiştir.
Dizeler, hece kalıbına göre oluşturulur.
Örneğin 8 heceli bir dizenin kalıbı “sekizli”dir.
Buna göre bütün dizeler 8 heceden oluşur.
Hece ölçüsüyle oluşturulan şiirlerde dizeler iki ya da daha çok parçaya bölünür.
8’li kalıbı 4+4 ya da 5+3 şeklinde ikiye bölebiliriz.
Dizelerin bu bölüm yerlerine “durak” denir.
Duraklar belirlenirken kelimeler bölünmez; durak yerleri kelimelerin sonuna getirilir.
Ben yürürem / yana yana (4+4) Aşk boyadı / beni kana (4+4) Ne akîlem / ne divâne (4+4) Gel gör beni / aşk neyledi (4+4) Aruz ölçüsü hecelerin açık, kapalı oluşuna dayanır.
Ünsüzle biten heceler uzun (kapalı), ünlüyle biten heceler kısa (açık) olarak tanımlanır, ölçüyü gösterirken uzun heceler çizgi (-) ile kısa heceler nokta (.)
ile gösterilir.
Fuzûlî’nin “Su Kasidesi” fâilâtün / fâilâtün / fâilâtün / fâilün ile yazılmıştır.
Saçma ey gö /z eşkden gön / lümdeki od / lare su _ .
_ _ / _ .
_ _ / _ .
_ _ / _ .
_ Kim bu denlü / tutuşan od / lare kılmaz / çâre su _ .
_ _ / _ .
_ _ / _ .
_ _ / _ .
_ 99 3.
ÜNİTE ŞİİR Serbest ölçü ise hecelerin arasında daha önceden bir kalıpla belirlenmemiş ama orijinal bir bağlantı içinde oluşturulan ölçüdür.
Serbest ölçüyle yazılan şiirlerde dizelerin uzunluk ve kısalığı farklıdır.
Cumhuriyet Dönemi Türk Edebiyatı’nda şiirler daha çok serbest ölçüyle yazılır.
Örneğin Orhan Veli’nin ‘‘İstanbul’u Dinliyorum’’ şiiri serbest ölçüyle yazılmıştır: İstanbul’u dinliyorum, gözlerim kapalı Önce hafiften bir rüzgar esiyor; Yavaş yavaş sallanıyor Yapraklar ağaçlarda; Uzaklarda, çok uzaklarda, Sucuların hiç durmayan çıngırakları İstanbul’u dinliyorum, gözlerim kapalı.
Tekrar, dize içinde veya dizeler arasında tekrar edilen harf, hece ve kelimelere dayalı bir ahenk unsuruna denir.
Bir dize içinde veya devam eden dizeler arasında aynı ünsüzlerin tekrar edilmesine ‘‘aliterasyon’’, ünlü seslerin art arda tekrar edilmesiyle elde edilen uyuma da ‘‘asonans’’ denir.
Şiirimizde sıklıkla başvurulan ahenk unsurlarından bir diğeri de kelime ve kelime grupları tekrarlarıdır.
Belli aralıklarla kelime gruplarının, dizelerin yinelenmesi ses açısından bir etkileme sağlarken aynı zamanda bir uyum, bir ritimde oluşturur.
Nakarat, dörtlük sonlarında tekrarlanan dizelerin oluşturduğu bir ahenk unsuruna denir.
Attilâ İlhan (1925 - 2005) Attilâ İlhan küçük yaşlardan itibaren edebiyata ilgi duymaya başlar.
Lise yıllarında katıldığı bir şiir yarışmasında Cahit Sıtkı’nın ardından ikinci olur.
Hukuk fakültesini bitirdikten sonra birkaç defa Fransa’ya gider.
Türkiye’ye dönüşünde Mavi hareketine katılarak dönemin sanat anlayışlarını (Garipçilerden, Toplumculara bütün sanatçıları) eleştirir.
Eleştirileri edebiyat dünyasında geniş yankılar uyandırır.
Daha sonra Mavicilerle yolları ayrılır.
Farklı türlerde birçok eser veren Attilâ İlhan 2005 yılında vefat eder.
“Ben Sana Mecburum” şiirinde sevgiliye duyulan özlem ve bundan kaynaklanan ayrılık acısı dile getirilir.
Diğer şiirlerinde olduğu gibi lirizm bu şiirinde de kendini hissettirir.
Şiir boyunca sevgilisini aklından çıkaramayan, ona çaresiz bir şekilde ihtiyaç duyan, düşüncelerinde onunla yaşamaya ve hislerini onunla paylaşmaya devam eden bir âşığın duyguları dile getirilir.
Baştan sona şairin iç konuşmalarından oluşan şiire iç konuşma üslûbu hâkimdir.
Oldukça sade bir Türkçe ile yazılan bu şiirde imlâ kurallarına ve noktalama işaretlerine uyulmamıştır.
Bu durum şairin üslubundandır.
100 3.
ÜNİTE ŞİİR Metni Anlama ve Çözümleme içini ısıtmak: …………………………………………………………………………… aklında tutmak: ………………………………………………………………………… 1.
Yukarıda verilen kelime gruplarının anlamını metnin bağlamından hareketle tahmin ediniz.
2.
Şiirin temasını ve konusunu belirleyiniz.
3.
Şiirdeki söyleyici hakkında aşağıdakilerden hangisi söylenemez?
A) Sevgilisinden bir süre ayrı kalmıştır.
B) Sevgilisine tutkuyla bağlıdır.
C) Sevgilisine tekrar kavuşma umudu ona yaşama sevinci verir.
D) Söyleyici karamsar bir ruh hâline sahiptir.
4.
Okuduğunuz şiirde ahenk unsurları önemsenmemiş ve düzensiz bir uyak örgüsü kullanılmıştır.
Buna göre şiirde ahengi sağlayan unsurları belirleyerek aşağıdaki tabloyu doldurunuz.
Şiirin ahenk ve şekil özelliklerinin içerikle ilişkisinin olup olmadığını inceleyiniz.
Ölçü Uyak Redif 5.
Aşağıdaki cümleyi tamamlayınız.
Bu şiirin nazım biçimi serbest nazım biçimi, türü ise lirik şiirdir.
Çünkü ……………………………………..………………………………………………….… ………………………………………………………………………………………… …….…………………………………………………………………………………… 6.
Şiirin içeriğini anlam bakımından çözümleyip şiiri yorumlayarak şiirle yorumunuzu/ beğeninizi metne dayanarak/gerekçelendirerek aşağıdaki tabloda ilgili yerlere yazınız.
101 3.
ÜNİTE ŞİİR Birimlerin Açıklaması Yorumum/Beğenme Nedenim Gerekçem 1. bent Sevgilisine olan bağlılığın anlatılması.
2. bent Söyleyicinin, sevgilisini düşünerek İstanbul sokaklarında dolaşması.
3. bent Söyleyicinin aşkın ve âşık olmanın anlamını kendi kendine düşünmesi.
4. bent Fatih sokaklarında dolaşırken duyduğu bir gramofon sesinin sevgilisini ve onunla geçirdiği zamanları hatırlatması.
7.
Attilâ İlhan imge oluşturmakta usta bir şairdir.
Örneğin şair, bu şiirinde “İçimi seninle ısıtıyorum” imgesiyle sevgilisine duyduğu aşkın ona hayat verdiğini ve kavuşma ümidinin onu hayata bağladığını vurguluyor.
“karanlıkta bulutlar parçalanıyor”, “kimi zaman ellerini kırar tutkusu”, “arkasında yalnızlığın uğultusu”, “sana kullanılmamış bir gök getirsem” dizelerindeki gibi daha birçok imge ile zengin bir şiirsel dil yaratmıştır.
Buna göre; ben sana mecburum bilemezsin adını mıh gibi aklımda tutuyorum dizelerindeki imgeyi ve edebî sanatı belirleyerek bunların şiirin anlamına katkısını açıklayınız.
İmge Edebî Sanat 102 3.
ÜNİTE ŞİİR 8.
Okuduğunuz şiirde ahengi sağlayan unsurları (ölçü, redif, uyak ve uyak örgüsünü) belirleyerek boş bırakılan yerde gösteriniz ve bunların şiire katkısı olup olmadığını düşününüz.
………………………………………………….……………………………………… ………….………………………………………………….…………………………… ………………………………………………………………………………………… …………………………………….………………………………………………….… ……………………………………………….………………………………………… Tüm dünyada olduğu gibi Türk toplumunda da aşk olgusu önemli bir yere sahiptir.
Aşk anlayışı, daha çok tasavvuf felsefesi çevresinde ortaya çıkmıştır.
Ahmet Cevizci, Felsefe Sözlüğü’nde aşkı şöyle tarif ediyor: “İnsanı belli bir varlığa, bir nesneye ya da evrensel bir değere doğru sürükleyip bağlayan gönül bağı.
İnsan tarafından temelde kendisi dışındaki en yüce varlığa, varlıklara veya güzelliğe duyulan yoğun ve aşırı sevgi.” “Ben Sana Mecburum” şiiri de aşkın en güzel ifadelerinden biridir.
Ancak buradaki aşk sadece tasavvufî aşk değil beşeri aşktır.
Seven kişinin kendi varlığını aşk denizinde eritmesi, sevilen kişiyle özdeşleştirmiştir.
Bu bakımdan bu şiirde şair, adeta sevgilisinde kendi varlığını yok etmiştir.
9.
Siz de şiirden hareketle aşk anlayışı/değeri hakkındaki düşüncelerinizi aşağıda boş bırakılan yere yazınız.
………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… ………………………………………………………………………………………… 10. ağaçlar sonbahara hazırlanıyor bu şehir o eski istanbul mudur Şair, bu dizelerde ve şiirin genelinde imlâ kurallarına uymaz ve noktalama işaretlerini de kullanmaz.
Okuduğunuz şiirden alınan yukarıdaki dizeler, imlâ kurallarına ve noktalama işaretlerine uygun hâle getirilmek istenirse aşağıdaki değişikliklerden hangisi yapılabilir?
A) Ağaçlar sonbahara hazırlanıyor… B) Ağaçlar sonbahara hazırlanıyor.
Bu şehir o eski İstanbul mudur?
Bu şehir, o eski İstanbul mudur?
C) Ağaçlar sonbahara hazırlanıyor, D) Ağaçlar sonbahara hazırlanıyor, Bu şehir o eski İstanbul mudur?
Bu şehir o eski istanbul mudur!
103 3.
ÜNİTE ŞİİR Şiir Türleri Konusuna göre şiir türleri; epik şiir, lirik şiir, pastoral şiir, didaktik şiir, dramatik şiir, satirik şiir olmak üzere altı çeşide ayrılır.
Şiir türünün gelişim çizgisi, şairlerin tercihleri ve sanat anlayışları vb.
nedenlerle modern şiirlerde hem lirik hem pastoral hem de satirik bir yön bulunabilir.
1.
Lirik Şiir İçten gelen heyecanları coşkulu bir dille anlatan duygusal şiir türüdür.
Akıldan çok hayal gücüne, duygusallığa hitap eder.
Gurbet, ayrılık, hasret, aşk gibi temalar işlenir.
Nerdesin Geceleyin bir ses böler uykumu, İçim ürpermeyle dolar: - Nerdesin?
Arıyorum yıllar var ki, ben onu, Aşıkıyım beni çağıran bu sesin.
Ahmet Kutsi TECER 2.
Didaktik Şiir Belli bir düşünceyi aşılamak ya da belli bir konuda öğüt, bilgi vermek, ahlaki bir ders çıkarmak amacıyla öğretici nitelikte yazılan şiirlerdir.
Bu tarz şiirler duygu değil düşünce ağırlıklıdır.
Ey Yolcu Gitme, ey yolcu, beraber oturup ağlaşalım: Elemim bir yüreğin kârı değil, paylaşalım: Ne yapıp ye’simi kahreyleyeyim, bilmem ki?
Öyle dehşetli muhitimde dönen matem ki!..
Ah!
Karşımda vatan namına bir kabristan, Yatıyor şimdi... Nasıl yerlere geçmez insan?
Şu mezarlar ki uzanmış gidiyor, ey yolcu, Nereden başladı yükselmeye, bak, nerde ucu!
Mehmet Akif ERSOY 3.
Epik Şiir Savaş, kahramanlık, yiğitlik ve yurt sevgisi konularını işleyen ya da tarihsel bir olayı coşkulu bir anlatımla işleyen şiirlere denir.
Epik şiirde olağanüstü olaylara yer verilebilir.
Bir Yolcuya Dur yolcu!
Bilmeden gelip bastığın Bu toprak, bir devrin battığı yerdir.
Eğil de kulak ver, bu sessiz yığın Bir vatan kalbinin attığı yerdir.
Necmettin Halil ONAN 4.
Pastoral Şiir Doğa güzelliklerini, orman, yayla, dağ, köy ve çoban yaşamını ve bunlara karşı duyulan özlemleri anlatan şiir türüdür.
Sade, süssüz ve içtenlik taşıyan bir dille yazılır.
Doğrudan doğruya doğa manzaralarını monolog biçiminde anlatan pastoral şiirlere “İdil” ,konuşma biçiminde yazılanlara ise “Eglog” denir.
104 3.
ÜNİTE ŞİİR Bingöl Çobanları Daha deniz görmemiş bir çoban çocuğuyum.
Bu dağların eskiden âşinasıdır soyum, Bekçileri gibiyiz ebenced buraların.
Bu tenha derelerin, bu vahşi kayaların Görmediği gün yoktur sürü peşinde bizi, Her gün aynı pınardan doldurur destimizi Kırlara açılırız çıngıraklarımızla... Kemalettin KAMU 5.
Dramatik Şiir  Dramatik konuları işleyen şiir türüdür.
Genellikle acıklı, hüzünlü olayları anlatan harekete dayalı, manzum tiyatro yapıtlarıdır.
Gelinlik Kızın Ölümü Salâ verilirken kalktık kahveden, Cumaydı, yılın en beklemiş günü, Yemeni gibi üstünde tabutun, Gölge veren ağaçsız bir gökyüzü.
Kızın babası yanımızda, boyu uzun, Zayıf, ağzında mırıltılar.
Melih Cevdet ANDAY 6.
Satirik Şiir Toplum hayatındaki bozuklukları, düzen-sizlikleri; yöneticilerin beceriksizliklerini, insan hayatındaki zaafların, kişilerin beğenilmeyen ve istenmeyen yönlerini eleştirmek amacıyla yazılan şiirlerdir.
Güldürü unsuru katılarak dile getirilen bu tür şiirlerde didaktik bir yön de bulunabilir ancak bilgi vermeyi, bir bilgiyi öğretmeyi amaçlamadığı için bu şiirler, didaktik şiirden ayrı bir tür olarak kabul edilir.
Divan şiirindeki hicivler, halk şiirindeki taşlamalar ve modern şiirdeki yergiler bu türün örnekleridir.
Adamın Biri Çifte koştuğun öküzler, Senin kadar yorgun değil kardaş!
Sen ki kış ve yaz düşünceli Sen ki kış ve yaz yalınayak!
Cahit KÜLEBİ 105 3.
ÜNİTE ŞİİR 11.
Okuduğunuz “Gece”, “Bu Vatan Kimin” ve “Ben Sana Mecburum” şiirlerinin konusuna göre türlerini belirleyiniz.
Şiir Adı Konusuna Göre Türü Gece Bu Vatan Kimin Ben Sana Mecburum Manzume ve Şiir Ölçülü ve uyaklı söz dizisine nazım denir.
Nazım biçiminde yazılmış eserlere “manzum eser”, kısa nazım parçalarına da “manzume” denir.
Estetik kaygı taşıyarak yazılan nazım parçalarına (manzumelere) ise şiir denir.
Her şiir bir manzumedir ancak her manzum eser şiir değildir.
Şiirler muhatabında güzellik duygusu uyandıran, kelimelere yan ve mecaz anlamlar kazandıran, ses ve söyleyiş özellikleri ile büyülü bir havası olan edebî metinlerdir.
Şiiri, düzyazıdan ayıran özellik ölçü, mısra, ahenk gibi unsurlara sahip olmasıdır.
1.
Metin Otel Odaları Bir merhamettir yanan, daracık odaların İsli lâmbalarında, isli lâmbalarında Kulak verin ki zaman, tahtayı kemiriyor, Tavan aralarında, tavan aralarında.
Ağlayın âşinasız, sessiz can verenlere, Otel odalarında, otel odalarında  Necip Fazıl Kısakürek 2.
Metin Seyfi Baba Geçen akşam eve geldim.
Dediler: Seyfi Baba Hastalanmış, yatıyormuş Nesi varmış acaba?
- Bilmeyiz, oğlu haber verdi geçerken bu sabah.
- Keşki ben evde olaydım... Esef ettim, vah vah!
Bir fener yok mu, verin... Nerde sopam?
Kız çabuk ol!
Gecikirsem kalırım beklemeyin... Zira yol hem uzun, hem de bataktır... Mehmet Akif Ersoy 1. metin şiir, 2. metin ise manzumedir.
“Otel Odaları” şiirinde şair yalnızlık temasını işlemektedir.
Bu şiirde bireysellik, duygusallık ve çağrışım vardır.
“Seyfi Baba” ise 1. metnin aksine bir olay anlatılmaktadır.
Seyfi Baba hastadır ve şair onun hastalığının sebebini merak etmektedir.
Bunun üzerine onu ziyaret etmeye karar verir.
Söz konusu olay bu metinde, hikâyelerde olduğu gibi düzyazı (nesir) hâlinde değil de dizeler hâlinde (nazım) ve kafiyeli, uyaklı bir şekilde anlatılmaktadır.
İşte böyle olay ağırlıklı yazılara manzum hikâye denmektedir.
Tıpkı hikâyelerde olduğu gibi manzumelerde de olay örgüsü, şahıs, 106 3.
ÜNİTE ŞİİR zaman, mekân unsurları görülür.
Manzume ile şiir arasındaki benzerlik farklılıklar şunlardır: Benzerlikler • Her ikisi de dizeler hâlinde yazılır.
• Her ikisinde de ahenk ve ritim unsurları (ölçü, kafiye, redif...) kullanılır.
Farklılıklar • Şiirlerde olay örgüsü ve öğretici özellik yoktur ancak manzumelerde öğretici özellik bulunur, yaşanmış ya da yaşanabilecek bir olay vardır.
• Manzume, anlatmaya bağlı edebî metinler içinde sayılırken şiir coşku ve heyecan dile getiren metinlerdendir.
• Kelimeler, manzumelerde genellikle gerçek anlamları ile kullanılırken şiirde yan ve mecaz anlamda kullanılır.
• Manzumeler nesir şekline dönüştürülebilir ancak şiirler dönüştürülemez.
Dünya Edebiyatından Şiir Örneği İle Türk Şiiri Örneği Karşılaştırması Aşk Ki Sevgili Kızım… Aşk ki sevgili kızım, aynaya benzer en çok, Bakmaya bayılırlar güzel ve şık bayanlar Baktıkça düş kurarlar, mutlu olurlar.
Aynadaki görüntüleri büyüler onları, Kötülükten, günahtan arınır yürekleri Ruhları saydam beyaz bir sayfaya can atar.
Sakın inmeye kalkma yoksa ayağın kayar, Tutunacak dal yoksa uçurum bekler seni Direnemezsen kapılır kaybolursun girdapta, Aşk ki güzeldir kızım, saf ama ölümlüdür Senin gibi küçük yaşta akıntıya kapılanlar Kendi yansımalarını görür, yunar, boğulur.
Victor Hugo, Çev: Tozan Alkan Ben Sana Mecburum ben sana mecburum bilemezsin adını mıh gibi aklımda tutuyorum büyüdükçe büyüyor gözlerin ben sana mecburum bilemezsin içimi seninle ısıtıyorum ağaçlar sonbahara hazırlanıyor bu şehir o eski istanbul mudur karanlıkta bulutlar parçalanıyor sokak lambaları birden yanıyor kaldırımlarda yağmur kokusu ben sana mecburum sen yoksun … Attilâ İLHAN, ben sana mecburum Önceki bölümlerde okuduğunuz Attilâ İlhan’ın “Ben Sana Mecburum” şiirinden alınan bu parça ile “Aşk Ki Sevgili Kızım… ” şiirini tema, nazım birimi, nazım türü, ahenk, dil ve anlatım bakımından karşılaştırınız.
107 3.
ÜNİTE ŞİİR Aşk Ki Sevgili Kızım… Ben Sana Mecburum Tema Nazım birimi Nazım türü Ahenk Dil ve anlatım Dil Bilgisi Sıfatlar (Ön Adlar) “Bu kitap, destanlardan günümüze ulaşmış, özgün metinler içeriyor.” cümlesinde “kitap, metin” isimlerinin önlerine getirilen “bu, özgün” kelimeleri bu isimleri nitelik ve nicelik yönünden tamamlanmıştır.
“Bu kitap”, “özgün metinler” kelime gruplarında olduğu gibi; isimlerden önce gelerek onların anlamlarını sayı, renk, durum, hareket, biçim, yer, işaret ve soru yönlerinden tamamlayan; onları niteleyen ve belirten kelime ve kelime gruplarına sıfat denir.
Nesnelerin birbirinden farklarını göstermek için kullanıldıklarından sıfatlar çok önemlidir.
Sıfatların Özellikleri 1.
Sıfatlar cümlede tek başlarına görev yapamaz, bir kelimenin sıfat olabilmesi için bir ismin önüne gelerek onunla tamlama kurması gerekir.
Sıfat ve isimlerin oluşturdukları bu kelime grubuna da sıfat tamlaması denir.
Örneğin; “Küçük kız giderken dönüp annesine el salladı.” cümlesindeki “küçük” kelimesi “kız” isminin önüne gelerek onunla tamlama kurduğu için sıfattır.
108 3.
ÜNİTE ŞİİR  Renkli bir hayatı vardı.
sıfat sıfat isim  Eski kitaplarımı kütüphaneye bağışladım.
sıfat isim 2.
Sıfatlar, niteleme ve belirtme görevli olduklarından çekim eklerinden birini alamaz.
Sıfatlar, çekim eki alırsa isimleşir: Yoksullara yardım edelim.
Fabrikalar yeşili yok etmesin.
Küçüğüm, üniversiteden mezun oldu.
Uyarı: Sıfatlar çekim eki almadan da isim gibi kullanılabilir:  İhtiyar adam geldi.
sıfat isim  İhtiyar geldi.
isim 3.
Sıfat olarak kullanılan çoğu kelime bir kavramın karşılığıdır.
Örneğin; “Mavi”, bir renk ismidir; “iki” sayı ismidir.
Ancak bu kelimeler isimlerin özelliklerini bildirecek duruma gelirse sıfat olur.
“Mavi gözlerine bayıldım.” cümlesinde “mavi”, “göz” isminin rengini bildirdiğinden sıfattır.
4.
Sıfatlar; fiillerden, fiilimsilerden veya başka sıfatlardan önce gelip onların anlamını pekiştirir ya da onların anlamını daraltırsa zarf olur.
“Bu sene de sınavlara iyi hazırlanmamışsın!” cümlesinde “iyi” kelimesi “hazırlan-” fiilinden önce zarf görevinde kullanılmıştır.
Çözümlü Örnek Soru Çok genç yaşlarda çıkardığı ilk romanından itibaren benzersiz üslubu, yaşayışı, sert tavırları ve bağımsız yazarlığıyla, attığı her adımda tartışmalar yarattı.
Bu parçada altı çizili kelimelerden kaç tanesi sıfat görevindedir?
A)1 B) 2 C) 3 D) 4 Çözüm: Bu parçada “genç, ilk, sert ve her” kelimeleri önüne geldikleri isimleri niteledikleri ya da belirttikleri için sıfat; “yazarlık” kelimesi ise “yazarın yaptığı iş”i karşıladığı için isim görevindedir.
Cevap: C 109 3.
ÜNİTE ŞİİR Çözümlü Örnek Soru “Kısa” kelimesi, aşağıdakilerin hangisinde “Kısa zaman içinde bize yetişti.” cümlesindekinden farklı bir görevde kullanılmıştır?
A) Tatilde yaşadıklarını arkadaşlarına kısa bir yazıyla anlattı.
B) Kısa oyunlar çocukları neşelendiriyor.
C) Boğazından kısa kısa ay sonunu getiriyordu.
D) Kısa bir ara verildi toplantıya.
Çözüm “Kısa” kelimesi soru kökünde verilen cümlede sıfat görevindedir.
A, B ve D seçeneklerinde sıfat, C seçeneğinde ise zarf görevinde kullanılmıştır.
Bu yüzden soruda istenen farklı görevdeki kelimenin C’de olduğu görülür.
Cevap: C 1.
Uygulama 2.
Uygulama Aşağıdaki atasözlerinde yer alan sıfat görevli kelimeleri bulunuz.
Ağır kazan geç kaynar.
( ______________ ) Tatsız aşa tuz neylesin, akılsız başa söz neylesin.
( ______________ ) Karga yavrusuna bakmış, “Benim ak pak evladım!” demiş.
( ______________ ) Hayırlı komşu, hayırsız akrabadan iyidir.
( ______________ ) Kurtlu baklanın, kör alıcısı olur.
( ______________ ) Her vaktin bir padişahı var.
( ______________ ) Allah sağ eli sol ele muhtaç etmesin.
( ______________ ) İki testi çarpışınca biri kırılırsa biri çatlar.
( ______________ ) Yarım hekim candan eder, yarım hoca dinden eder.
( ______________ ) Hangi gün vardır akşam olmadık?
( ______________ ) 110 3.
ÜNİTE ŞİİR A. SIFAT ÇEŞİTLERİ Niteleme Sıfatları Niteleme sıfatları isimlerin durumlarını, biçimlerini, renklerini ve unvanlarını bildirir: Uyarı: Niteleme sıfatları isimlere sorulan “Nasıl” sorusunun cevabıdır.
“Nasıl yol?”, “Düz yol.” Niteleme Sıfatlarının Özellikleri a.
Genellikle karşıtları vardır: güzel-çirkin, uzun-kısa, temiz-kirli gibi.
b.
Kişilerin rütbe, makam, meslek gibi toplumsal durumlarını bildiren unvan sıfatları isimden önce veya sonra kullanılabilir: Sinan Öğretmen ya da Öğretmen Sinan gibi... c. Niteleme sıfatları bir isme yöneltilen nasıl sorusunun cevabıdır: Nasıl insan?
-Dürüst insan ç.Niteleme sıfatları fiil veya fiilimsiye yönelik olduğunda, niteleme zarfı olur: O konuyu, güzel anlattı.
d.Niteleme sıfatları genellikle soyut kavramlardır; ancak sıfat isimleştiğinden bu soyut özellik somuta dönüşür: Kötü insanlardan uzak dur.
(soyut) Kötülerden fayda gelmez.
(somut) Çözümlü Örnek Soru Aşağıdaki cümlelerin hangisinde bir isim birden fazla sıfatla nitelenmiştir?
A) Duygu yüklü dakikalar, saatler, günler geçirmişlerdi.
B) Bu içtenlikli davranış hepsini ağlatmıştı.
C) Sessiz, akıllı, uslu çocuklardı hepsi.
D) Bu çocuklara hiçbir soru soramazdım.
Çözüm: Cümleleri incelediğimiz zaman, A seçeneğinde “duygu yüklü” sıfatının birden fazla ismi nitelediğini, B seçeneğinde belirtme ve niteleme sıfatlarının birlikte kullanıldığını, D seçeneğinde belirtme sıfatlarına yer verildiği, C seçeneğinde ise “çocuklar” isminin “sessiz, akıllı, uslu” sıfatları tarafından nitelendiğini görürüz.
Cevap: C a.İsmin durumu İyi dergi Tatlı dil c.İsmin rengi Beyaz gül Siyah saç b.İsmin biçimi Düz yol Yuvarlak masa d.İsmin unvanı Avukat Hasan Nasrettin Hoca 111 3.
ÜNİTE ŞİİR 3.
Uygulama Sokaktayım, kimsesiz bir sokak ortasında; Yürüyorum, arkama bakmadan yürüyorum.
Yolumun karanlığa saplanan noktasında, Sanki beni bekleyen bir hayal görüyorum.
Bu dizelerdeki niteleme sıfatları aşağıda boş bırakılan yere yazınız.
………………………………………………………………………………………… ………………………………………………………………………………………… ………………………………………………………………………………………… Belirtme Sıfatları İsimleri gösterme, belirsizlik, sayı ve soru yoluyla belirten sıfatlardır.
Dörde ayrılır: 1.
İşaret (Gösterme) Sıfatları Varlıkların, nesnelerin yerlerini işaret yoluyla belirten sıfatlardır: bu, şu, o; böyle, öyle, şöyle; öteki, beriki; öte, beri; diğer, işte… İşaret Sıfatlarının Özellikleri a.
“Bu” en yakındaki varlık için, “şu” biraz daha uzaktaki varlık için, “o” daha uzakta olan varlık için kullanılır.
b.
“Bu, şu, o” kelimeleri ismi belirttiğinde sıfat, isim yerine kullanıldığındaysa zamir olur.
c.
“Böyle, öyle, şöyle” kelimeleri ismi belirttiğinde sıfat; eyleme ve eylemsiye yönelik kullanıldığında zarf olur; çekim eki alarak isim yerine kullanıldığından zamir olur: Böyle iş mi olur?
sıfat Bu soruları şöyle çözmelisin.
zarf Öylesini bugüne kadar hiç görmedim zamir ç.
Öteki ve beriki kelimeleri ada yönelikse sıfat, isim yerine kullanılmışsa zamir olur: Öteki, bugün beriki odada yatacak.
zamir sıfat 112 3.
ÜNİTE ŞİİR 2.
Belgisiz Sıfatlar Varlıkları, kavramları onlara kesinlik kazandırmadan, yani, aşağı yukarı belirten sıfatlardır: bir, biraz, çoğu, kimi, birçok, hiçbir, bütün, tüm, birkaç, bazı, birtakım, her, nice.
Belgisiz Sıfatların Özellikleri a.
Bir kelimesi ismin sayısını belirterek isme sorulan “Kaç?” sorusuna yanıt veriyorsa sayı sıfatı, ismi “herhangi” anlamıyla ona kesinlik kazandırmadan belirtiyorsa belgisiz sıfat olur: Dolmuşta bir kişilik yer kaldı.
Sıcak bir havada yola çıktık.
sayı sıfatı belgisiz sıfat b.
“Her” kelimesi yalnızca belgisiz sıfattır: Verilen her işi yaparım.
c. Belgisiz sıfat olarak kullanılan kelimeler çekim eki alırsa zamirleşir: Bazıları yine geç kaldı.
ç.
“Biraz” kelimesi eyleme yönelik ise zarf olur: Biraz da çalışalım.
3.
Sayı Sıfatları İsimleri sayı yoluyla belirten sıfatlardır.